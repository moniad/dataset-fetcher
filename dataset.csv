rasa,opis
pies,"Airedale terier to pies energiczny, uparty i niezależny. Jednym słowem – po prostu terier. Można nauczyć go posłuszeństwa, ale będzie to spore wyzwanie. Jest wspaniałym psem wystawowym i do towarzystwa. Wszechstronny, radosny, ale jednocześnie spokojny, potrafi dostosować się do każdego i wykazuje dużą cierpliwość wobec dzieci."
pies,"Akita jest pierwotna rasą pochodzącą z Japonii. To duży, mocny i proporcjonalnie zbudowany pies. Z natury bardzo spokojny, wrażliwy i uczuciowy wobec członków swojej grupy społecznej. Natomiast wobec obcych okazuje dużą rezerwę. Dostosowuje się do różnych trybów życia, równie dobrze może spać przez cały dzień, jak i spędzać czas ze swoim panem na przeróżnych zajęciach. Akita jest uparta i niezbyt przyjaźnie nastawiona do innych psów. Wymaga właściciela doświadczonego i świadomego cech tej rasy."
pies,"Akita amerykańska to niepospolity pies z wyrazistym charakterem, który nie nadaje się na towarzysza każdego człowieka. Jest niezależny, dumny, czasem uparty, ma opinię „niepokornego”, w związku z czym jego wychowanie należy podjąć wcześnie i prowadzić je systematycznie, w sposób przemyślany, przy zachowaniu odpowiedniej dozy łagodności. Często jest mylony z psem husky, w przeciwieństwie do niego,nie należy jednak do psów sportowych. Lubi odpoczywać i spędzać czas ze swoją rodziną. Blisko z nimi związany jednocześnie zachowuje dystans, przez co zyskał reputację psa będącego swoistym paradoksem. Osoba, która decyduje się na adopcję akity, powinna zdawać sobie sprawę ze specyficznych cech jego charakteru."
pies,"Alaskan malamute to jedna z najstarszych ras arktycznych. Ten pies zaprzęgowy używany był niegdyś do ciągnięcia ładunków. Obecnie funkcja ta nie ma już zastosowania, a współczesne zawody psów zaprzęgowych wymagają dużej szybkości, biorą w nich zatem udział bardziej zwinne i smukłe rasy (takie jak husky). Z tego powodu malamut to dzisiaj głównie pies do towarzystwa i wystawowy. Malamut jest wyjątkowo łagodny i czuły wobec swoich bliskich."
pies,"Alpejski gończy krótkonożny to wszechstronny pies myśliwski używany do tropienia dużej rannej zwierzyny (jeleni, dzików), do ścigania małej zwierzyny (zająców, lisów) lub jako pies aportujący ptactwo. Jest on nie tylko cennym pomocnikiem przy pracy, ale także świetnym psem rodzinnym."
pies,"Amstaff to pies bardzo inteligentny… zrównoważony, wesoły i towarzyski! Jest łagodny w stosunku do wszystkich domowników. Należy jednak pamiętać, że nieprawidłowe wychowanie psa tej rasy może doprowadzić do tego, że stanie się agresywny i trudny do opanowania. Trzeba więc poświęcić mu sporo czasu, by pozostał psem spokojnym i oddanym rodzinie. Amstaff sprawia wrażenie dość groźnego czworonoga, charakteryzuje się bowiem silną, atletyczną budową ciała."
pies,"Anatolian jest mądrym, dumnym, niezależnym i pewnym siebie psem. Od początku istnienia rasy pracuje jako pies pasterski, jest więc wspaniałym opiekunem, który z dużym zaangażowaniem broni swoich najbliższych i swojego terytorium. Nigdy nie okazuje agresji bez powodu, ale potrafi skutecznie i z uporem zniechęcać potencjalnych intruzów. Jednocześnie ten potężnej postury pies jest opanowanym, spokojnym i łagodnym towarzyszem rodziny."
pies,"Appenzeller to pies pasterski, stróżujący i gospodarski używany głównie do prowadzenia stad. Jest też dobrym psem rodzinnym, w szczególności przeznaczonym dla osób prowadzących sportowy tryb życia."
pies,"Ariegéois to pies wykorzystywany do polowań z bronią palną i jako pies gończy. Może pracować sam lub w sforze, w mniej lub bardziej ciężkim terenie. To niezawodny, wszechstronny i posłuszny zwierzak."
pies,"Australian cattle dog to pies pasterski wykorzystywany do prowadzenia bydła. To inteligentny, niezawodny i wytrzymały pomocnik przy pracy."
pies,"Australian silky terrier to niesamowity czworonóg, który wprost idealnie nadaje się na psa rodzinnego i do towarzystwa! Ma wyjątkowo wesołe usposobienie, zawsze jest pełen energii i chęci do zabawy. Mocno przywiązuje się do wszystkich członków rodziny i doskonale czuje się w obecności dzieci. Jak każdy terier bywa też czasem uparty, ale jeśli tylko odbierze staranne wychowanie, będzie bardzo łagodnym i posłusznym towarzyszem."
pies,"Specjalizacją barbeta są polowania na kaczki, ale jest także wspaniałym towarzyszem rodziny i świetnym kompanem dziecięcych zabaw. Jest zrównoważony i towarzyski, a także zupełnie pozbawiony agresywności. Na dodatek to również inteligentny i bystry pies, którego łatwo się szkoli, bo lubi sprawiać przyjemność właścicielowi. Radzi sobie w każdym terenie i uwielbia wodę."
pies,"Basenji to niewielki pies należący do rasy pierwotnej. Instynkt łowiecki jest u niego bardzo rozwinięty. Zdarza mu się podążać za tropem, nie zwracając uwagi na przywoływanie jego pana. Nie można go określić mianem łagodnego, ale jest wyjątkowo wrażliwy. To pies o twardej głowie, ale i wielkim sercu."
pies,"Basset artezyjsko-normandzki to niewielki pies gończy wykorzystywany do polowań z bronią, pracujący samotnie lub w stadzie. Poluje głównie na króliki, ale jest dość wszechstronny."
pies,"Basset bretoński to mały pies o wielkim temperamencie, dość łagodny, radosny, przyjacielski i serdeczny. Oprócz tego, że jako pies gończy świetnie sprawdza się podczas polowań na zająca lub królika, jest również doskonałym psem do towarzystwa."
pies,"Basset hound to pies gończy, obdarzony wspaniałym węchem. Całymi dniami może towarzyszyć swojemu panu na polowaniach, zazwyczaj w większym stadzie bassetów. Jest bardzo towarzyski i z powodzeniem może mieszkać pod jednym dachem z innymi zwierzętami. Nie może żyć w izolacji, do szczęścia potrzebuje obecności ludzi. Pomimo krótkich łap jest bardzo aktywny i wytrzymały. Pod tym względem nie różni się niczym od innych psów gończych."
pies,"Beagle to wyjątkowo fascynująca, stara rasa, której korzenie sięgają XIV wieku. Już od dłuższego czasu beagle funkcjonują w powszechnej świadomości jako typowe psy do towarzystwa, ale… nie takie było ich pierwotne przeznaczenie! Obdarzone miłością i uwagą, właściwie prowadzone, rzeczywiście będą wymarzonymi towarzyszami. Jeśli jednak nie zagwarantujemy im właściwych rozrywek i szkolenia, mogą poczynić wiele szkód, a przede wszystkim będą nieszczęśliwe! Co zatem warto wiedzieć, aby zapewnić psu rasy beagle właściwą opiekę, zbudować z nim silną więź i stać się jego przewodnikiem w pełnym tego słowa znaczeniu?"
pies,"Beagle-harrier to inteligentny i pełen wigoru pies gończy pochodzący od dwóch ras: beagle’a i harriera."
pies,"Bearded collie mógłby z powodzeniem pełnić funkcję psa pasterskiego, gdyż do dziś zachował wszystkie cechy u niego pożądane: jest opanowany, wytrzymały i silny, a do tego obdarzony zdecydowanym charakterem. Na tym psie można polegać. Niestety obecnie w zasadzie nie ma możliwości wykorzystania swoich wrodzonych umiejętności do kierowania stadem. Traktowany jest głównie jako pies wystawowy i do towarzystwa."
pies,"Bedlington terrier to wyjątkowo ciekawy pies o bardzo charakterystycznym wyglądzie przywodzącym na myśl… owieczkę! Nie należy jednak dać się zwieść, bowiem to najprawdziwszy terier z mocnym, odważnym charakterem i silnym instynktem łowieckim. Choć obecnie nie podlega próbom pracy i traktowany jest przede wszystkim jako pies rodzinny i do towarzystwa, należy mieć na względzie jego pochodzenie oraz wynikające z niego potrzeby. Tylko wówczas można stworzyć z tym czworonogiem udany związek!"
pies,"Owczarek z Bergamo to włoska rasa służąca do prowadzenia i ochrony stad. Psy te są czujne i mają wyjątkową zdolność koncentracji, co czyni je doskonałymi pomocnikami przy pracy. Bergamasco to także dobry stróż i świetny pies do towarzystwa"
pies,"Bernardyn jest molosem w typie górskim, charakteryzuje się masywną budową ciała. Z uwagi na swoje pochodzenie i predyspozycje jest świetnym stróżem. Na co dzień to bardzo spokojny czworonóg, który doskonale czuje się towarzystwie innych psów. Akceptuje także koty. Decydując się na zakup lub adopcję bernardyna, należy jednak pamiętać, że jego utrzymanie jest dość kosztowne. Na szczęście poniesione wydatki rekompensują wierność i przywiązanie pupila, które czynią z niego wiernego towarzysza, szczerze oddanego wszystkim członkom rodziny."
pies,"Pochodzący ze Szwajcarii berneńczyk to duży pies o imponującym wyglądzie. Jest równie silny, co łagodny, więc sprawi radość każdemu właścicielowi. Ma słaby instynkt łowiecki i doskonale sprawdza się jako stróż. Świetnie nadaje się do życia na wsi, o ile zadbamy o zaspokojenie jego zapotrzebowania na aktywność fizyczną i umysłową."
pies,"Biały owczarek szwajcarski to średniej wielkości pies o śnieżnobiałej szacie, która odróżnia go od bliskiego kuzyna, owczarka niemieckiego. To wyjątkowo inteligentny, wytrzymały i zrównoważony pies pracujący, który jednak ze względu na dość wrażliwe usposobienie może cierpieć na lęk separacyjny. Rasa ta nadaje się dla wielu osób prowadzących różnoraki tryb życia, o ile tylko zapewnimy psu odpowiednią ilość czasu i uwagi."
pies,"Bichon frise to typowy pies do towarzystwa. Niewielki, żywiołowy o przyjaznym usposobieniu świetnie sprawdza się w charakterze pupila całej rodziny. Bichon frise jest bardzo czuły. Uwielbia pieszczoty i wspólne zabawy. Bardzo dobrze dogaduje się zarówno z dziećmi, jak i osobami starszymi. Nie jest też konfliktowy w stosunku do innych zwierząt zamieszkujących wspólne gospodarstwo. Choć bywa uparty, bardzo szybko się uczy i jest posłuszny. Pomimo licznych zalet bichon frise nie jest jednak psem dla każdego. Zamiast sierści posiada bowiem efektowną wełenkę, która pomimo tego, że jest bardzo piękna, działa bardzo uczulająco, przez co kontaktu z psem powinni unikać alergicy."
pies,"Billy to duży pies gończy, który pochodzi z Francji. W Polsce rasa jest nieznana. Czworonóg ten jest typowym psem myśliwskim wykorzystywanym do polowań na grubego zwierza. Wobec bliskich zachowuje się przyjaźnie, jest inteligentny i aktywny."
pies,"Black and tan coonhound to duży pies gończy wykorzystywany głównie do tropienia szopów i zmuszania ich do ucieczki na drzewo. To zdecydowany i energiczny, ale także pogodny pies."
pies,"Bloodhound to pies gończy wykorzystywany również jako tropowiec i pies rodzinny. Jego doskonały węch sprawia, że obecnie często jest wykorzystywany do poszukiwania zaginionych osób."
pies,"Pies rasy bokser jest bardzo energiczny, posiada naturalne zdolności stróżujące i obronne, ale świetnie sprawdzi się również jako towarzysz codziennego życia. Uznawany za najlepszą niańkę wśród ras, bokser świetnie nadaje się dla dzieci i dobrze czuje się jako członek rodziny. Ten wysportowany molos chętnie towarzyszy swojemu panu we wszelkich aktywnościach. Poza tym nie przepada za samotnością."
pies,"Bolończyk to wyjątkowo spokojny, radosny i komunikatywny pies. Nadaje się dla wielu osób wiodących różny tryb życia. Może mieszkać zarówno w mieście jak i na wsi, o ile przebywa blisko swoich opiekunów."
pies,"Border collie to niezwykle inteligentny i wszechstronny pies. Wytrzymały, mądry, posłuszny i chętny do współpracy border collie to doskonały towarzysz dla osób mających dużo czasu i prowadzących aktywny tryb życia, które będą w stanie zaspokoić jego liczne potrzeby fizyczne i umysłowe. Jako bardzo wrażliwa rasa nadaje się dla doświadczonych osób, umiejących zadbać o potrzeby i dobrą kondycję psa."
pies,"To pies pracujący, odważny i dość agresywny. W związku z popularnością rasy angielskie kluby border terriera walczyły o utrzymanie w nienaruszonym stanie zdolności myśliwskich psa, który wykorzystywany jest głównie do polowań. Mimo tego border terrier jest niezwykle czuły dla swojego pana i rodziny. Jego jedyna wada to łatwe wchodzenie w konflikt z innymi psami tej samej płci. Border terrier nie nadaje się dla zbyt małych dzieci, bo jeśli potraktują psa jak pluszaka, jego reakcje mogą być nieprzewidywalne"
pies,"Boston terrier to niewielki pies o przyjaznym, wesołym wyglądzie, który doskonale odzwierciedla jego pogodny charakter. Jest towarzyski i lubi obecność dzieci. Dobrze dogaduje się też z innymi psami. Choć jest bardzo przywiązany do swojej grupy społecznej, bywa również uparty, jak wszystkie teriery. Wie, jak pokazać innym, czego potrzebuje, i potrafi uwieść otoczenie, by dostać to, czego chce."
pies,"Bouvier des Ardennes to pochodzący z Beligii pies zaganiający, pilnujący i prowadzący stada. Obecnie służy głównie jako pies stróżujący. Ten energiczny, szybki i przyzwyczajony do ciężkiej pracy pies, nie nadaje się na domowego pupila spędzającego czas na kanapie."
pies,"Bouvier des Flandres, zwany też vlamse koehond, to doskonały pies obronny i stróżujący. Zrównoważony, inteligentny, lojalny i wierny, uszczęśliwi osoby poszukujące odważnego, energicznego i silnego towarzysza. Bywa jednak uparty, dlatego nie nadaje się dla każdego."
pies,"Brabantczyk to niewielki belgijski pies hodowany jako pies do stróżowania i do towarzystwa, który dzieli oficjalny wzorzec z dwoma innymi rasami, gryfonikiem brukselskim i gryfonikiem belgijskim. Wszystkie trzy pochodzą od rasy zwanej „smousje”."
pies,"Braque d’Auvergne to wyżeł obdarzony doskonałym węchem. To także świetny pies aportujacy i wspaniały towarzysz dla całej rodziny."
pies,"Braque de l’Ariege to wyżeł uważany za jednego z najlepszych psów myśliwskich. Jest posłuszny, wytrzymały, wszechstronny, dostosowuje się do każdego terenu i każdej pogody."
pies,"Braque du Bourbonnais to średniej wielkości wyżeł pochodzący z francuskiej Burbonii (obecnie Owernia). To pies, który w domu zachowuje się czule i łagodnie, a na polowaniu jest wszechstronny i pełen pasji. Jest wspaniałym i oddanym towarzyszem rodziny."
pies,"Braque Saint-Germain wykorzystywany jest do polowania na zwierzynę i ptactwo. Jest wyjątkowo inteligentny i towarzyski, dzięki czemu świetnie sprawdzi się jako przyjaciel całej rodziny."
pies,"Broholmer to pies w typie mastifa, który pochodzi z Danii. Ten molos do towarzystwa to również świetny pies stróżujący i obronny, początkowo również do polowania na jelenie. To spokojny, zrównoważony i przyjazny pies, jednocześnie bardzo pewny siebie i zawsze czujny."
pies,"Buhund norweski to średniej wielkości nordycki pies należący do grupy szpiców i psów pierwotnych. Buhund norweski wykorzystywany był do stróżowania, jako pies gospodarski i pasterski, ale jego łagodny i pogodny charakter sprawia, że doskonale sprawdzi się również jako towarzysz rodziny. To niezwykle stara rasa, której początki sięgają IX wieku."
pies,"Buldog amerykański jest psem w typie molosa, który – jak sama nazwa wskazuje – pochodzi ze Stanów Zjednoczonych. Nie jest zaliczany do żadnej z grup ras, ponieważ nie został jeszcze oficjalnie uznany i sklasyfikowany przez Międzynarodową Federację Kynologiczną (FCI). Występują dwa typy buldoga amerykańskiego, typ Standard (zwany również Scott) oraz typ Bully, określany jako typ klasyczny. Kiedyś wykorzystywany był jako pomocnik w gospodarstwie i jako pies stróżujący. Dziś często traktowany jest jako pełnoprawny domownik i pies do towarzystwa, również w rodzinach z dziećmi. Uczuciowy, wierny i inteligentny buldog amerykański nie stroni od zabawy i bardzo dobrze przystosowuje się do życia w rodzinie. Wbrew pozorom pies ten nigdy nie był psem bojowym, a jego zakwalifikowanie do kategorii psów niebezpiecznych może budzić wątpliwości."
pies,"Buldog angielski to pies nietypowy zarówno pod względem wyglądu, jak i spokojnego, wręcz leniwego usposobienia. Nie jest to typ sportowca, ale nie powinien też być cały czas trzymany w zamknięciu - jak każdy pies, potrzebuje codziennych spacerów i zabaw. Buldog jest mało towarzyski w stosunku do swoich współbraci, okazuje natomiast wielką przyjaźń swoim opiekunom. Wierny, radosny i odważny w razie potrzeby – to świetny pies do towarzystwa."
pies,"Buldog francuski to niewielki, przyjaźnie usposobiony piesek, który potrafi być idealnym kompanem do towarzystwa. Odważny i odrobinę przekorny buldożek francuski to pies o radosnym nastawieniu, który uwielbia zabawy, pieszczoty i wspólne spacery. Przyjazny i pokojowo nastawiony do dzieci, świetnie sprawdza się w charakterze przyjaciela rodziny, jak i wesołego towarzysza osób starszych."
pies,"Bulmastif to silny, aktywny, niezawodny i wytrzymały molos. Jest niezwykle wszechstronny, może pełnić rolę stróża, psa policyjnego, psa do towarzystwa czy też wystawowego. Ten pewny siebie i bardzo odważny czworonóg odznacza się wiernością i przywiązaniem do swojej rodziny. Do prawidłowego rozwoju potrzebuje kontaktu z człowiekiem."
pies,"Ten kompaktowy, umięśniony i pełen energii pies, wbrew powszechnym opiniom, wcale nie jest niebezpieczny. Jego reakcje mogą czasem nie przystawać do sytuacji, ale bulterier to uroczy, skory do zabawy i niezwykle przywiązany do swoich bliskich pies. Współczesna selekcja dodatkowo umożliwiła złagodzenie awanturniczej natury bulteriera. Mimo wszystko, ta kula niespożytej energii potrzebuje właściciela doświadczonego, aktywnego i mającego dużo czasu."
pies,"Bulterier miniaturowy to wyjątkowy pies – zarówno pod względem charakteru, jak i wyglądu. Bardzo energiczny, zawsze chętny do zabawy czworonóg, którego wprost rozpiera energia. Pomimo tego – odpowiednio wychowywany i szkolony od najmłodszego wieku – pies ten jest zrównoważonym i posłusznym towarzyszem. Rasa ta z pewnością jest warta bliższego poznania!"
pies,"Cairn terrier to w Polsce stosunkowo mało popularna rasa, którą warto jednak poznać bliżej. Należą do niej nieustraszone, żywe i wytrzymałe psy. Nie boją się niemal niczego, co świadczy o ich silnym charakterze, przez który zwierzęta bywają nieraz bardzo uparte podczas szkolenia. O ile zapewnimy cairn terrierowi odpowiednie wychowanie i uwagę od najmłodszego wieku, będzie bardzo towarzyskim i oddanym psem. Przedstawiciele tej rasy polują na szkodniki i potrafią ostrzegać przed intruzem, choć szybko zaprzyjaźniają się z nieznajomymi."
pies,"Canaan dog to pierwotny pies stróżujący i obronny średnich rozmiarów. Jest żywy, pojętny i niezwykle czujny, zwłaszcza wobec nieznanych sobie osób. Nie okazuje przy tym agresji."
pies,"Cane corso italiano - pochodzący z Półwyspu Apenińskiego - to doskonały pies stróżujący i niezwykle oddany obrońca rodziny. Psy tej rasy trudno jednak nazwać „przylepami”. Ten spokojny i zrównoważony molos świetnie sprawdzi się jako towarzysz codziennego życia. Jest inteligentny i bardzo spostrzegawczy, niełatwo obdarza zaufaniem i potrzebuje czasu, by przekonać się do człowieka."
pies,"Cão fila de São Miguel to pies wykorzystywany do wypasu bydła, a także doskonały stróż, który w razie potrzeby potrafi bronić swojego właściciela. To inteligentny i niezależny pies, który wymaga wczesnego szkolenia i socjalizacji."
pies,"Pogodny, wesoły cavalier king charles spaniel jest psem o żywiołowym charakterze, zawsze w ruchu, biegającym za piłką lubi inną zabawką, którą mógłby zwrócić uwagę swojego opiekuna. To wspaniały pies do towarzystwa, który serdecznością, uczuciowością i uroczym wyrazem pyska zachwyca każdego – jak dzieci, tak i dorosłych."
pies,"Pies rasy charcik włoski początkowo służył jako czworonóg wyścigowy oraz myśliwski, ale obecnie znany jest przede wszystkim jako pupil do towarzystwa. Niestety nie cieszy się dużą popularnością nawet w swojej ojczyźnie, w związku z czym trudno znaleźć szczeniaka z dobrej, sprawdzonej hodowli. A szkoda, bo to wyjątkowo sympatyczny pies - niezwykle łagodny i oddany bliskim. Co ciekawe - pomimo tego, że to przecież chart z krwi i kości - dobrze żyje z innymi zwierzętami, w tym z kotami."
pies,"Jak każdy chart, afgan jest psem o szlachetnym wyglądzie i zdystansowanym usposobieniu. Jest czuły w stosunku do najbliższych, ale nie będzie idealnym towarzyszem dla osób, którym zależy na psie o wylewnym charakterze. Do nieznajomych podchodzi z dystansem. Chart afgański jest niełatwym w ułożeniu czworonogiem, dlatego wymaga doświadczonego przewodnika."
pies,"Ten krótkowłosy chart używany jest w swojej ojczyźnie do polowania na bardzo szybką zwierzynę. Nadaje się również do stróżowania oraz jako pies do towarzystwa dla osób uprawiających sport. Jest jednak niezależny, zdystansowany i niezbyt towarzyski"
pies,"Chart arabski, zwany sloughi, to bardzo stara rasa wywodząca się z czasów starożytnych. Pochodzi z Afryki Północnej. Na tle innych chartów jest absolutnie wyjątkowy. Choć w żyłach sloughi płynie krew najprawdziwszego charta, jest to czworonóg wyjątkowo wierny, przywiązujący się do opiekuna i… dość szczekliwy, co u chartów jest raczej rzadkością."
pies,"Chart hiszpański wykorzystywany jest w swojej ojczyźnie wyłącznie jako pies myśliwski. Jeśli okaże się niewystarczająco szybki podczas polowania, często spotyka się z przemocą. Uważa się go za zwykłe narzędzie – jeśli nie spełnia wymogów, bywa źle traktowany, a nawet zabijany. Liczne europejskie stowarzyszenia próbują ocalić te psy o szlachetnym wyglądzie i łagodnym usposobieniu. Jednocześnie energiczny i cichy chart hiszpański sprawdzi się w wielu rodzinach. Ma reputację niedostępnego, ale potrafi okazywać uczucia."
pies,"Chart perski saluki to prawdopodobnie jedna z najstarszych ras psów pochodzących z krajów arabskich. Cechuje się on niezwykle majestatycznym wyglądem. Jest piękny, zwinny i wytrwały. Może sprawiać wrażenie niedostępnego. Nie jest i nigdy nie będzie typowym psem do towarzystwa, ale tak naprawdę jest wrażliwy i przywiązuje się do swojego opiekuna."
pies,"Chart polski jest bardzo starą rasą, której początki datuje się na XII-XIII wiek. Niegdyś był on jednym z najbardziej cenionych psów myśliwskich. To wyjątkowo szybki i samodzielny w działaniu czworonóg, który jednak – choć tego nie okazuje wylewnie – ceni sobie kontakt z człowiekiem. Obecnie chart polski nie należy do najpopularniejszych ras – głównie dlatego, że w Polsce polowanie z chartami jest zabronione, a na posiadanie rasy należy uzyskać pozwolenie."
pies,"Chart rosyjski borzoj to wspaniały pies myśliwski, który przez wiele wieków wykorzystywany był do polowań. Jest czuły, spokojny, zrównoważony i bardzo oddany swemu przewodnikowi. Dlatego właśnie coraz częściej występuje w roli psa towarzysza. Polowania z chartami są obecnie zabronione w Polsce, ale naturalne predyspozycje psa można wykorzystać na wiele innych sposobów, czyniąc z niego wspaniałego czworonoga dla aktywnej rodziny!"
pies,"Chart szkocki (Deerhound) to duży pies o eleganckiej i mocnej sylwetce. Chart szkocki to pies gończy, ale także wspaniały towarzysz. Jest łagodny i spokojny w domu, ale uwielbia aktywność na zewnątrz. Nieco przypomina szorstkowłosego greyhounda, ale jest od niego nieco większy i masywniejszy."
pies,"Chart węgierski wykorzystywany jest do polowań, podczas których posługuje się głównie wzrokiem, choć ma również świetny węch. To pies o ogromnej wytrzymałości, dzięki której dobrze radzi sobie w biegach długich dystansach."
pies,"Chesapeake bay retriever to pies aportujący, który świetnie radzi sobie zarówno na lądzie jak i w wodzie. Ma doskonały węch, dzięki któremu doskonale sprawdza się jako pomocnik przy pracy."
pies,"Chien d’Artois to francuska rasa psów gończych, wykorzystywanych głównie do polowań z bronią. Chien d’Artois to dobrze umieśniony, wytrwały pies, który może pracować na równinie, w lesie lub w zaroślach. Ma towarzyskie usposobienie i uwielbia zabawę."
pies,"Mimo że chihuahua nosi nazwę największego meksykańskiego stanu, uznawany jest za najmniejszego psa na świecie. Ten inteligentny, odważny i czuły zwierzak to świetny towarzysz dla wielu osób, również tych nie mających doświadczenia w relacji z psami. Dzięki swojej zdolności adaptacji bez problemu potrafi dostosować się do różnych trybów życia."
pies,"Chin japoński to żywiołowy, łagodny i przyjacielski piesek. Stworzony został jako pies do towarzystwa i taką funkcję pełni po dziś dzień. Każdego potrafi zachwycić swym wesołym i sympatycznym usposobieniem."
pies,"Chow chow to pies o wyjątkowym usposobieniu. Ten niezależny samotnik oddany swojemu panu nigdy lub prawie nigdy nie okazuje czułości. Z natury jest podejrzliwy wobec obcych, sprawdzi się więc jako pies stróżujący. Dyskretny, cichy, niezbyt skory do zabaw czy sportu, zdecydowanie preferuje spokojny tryb życia. Posiada silny temperament, w związku z czym nie jest zalecany dla nowicjuszy – wyszkolenie go może być trudne."
pies,"Cirneco dell'Etna to pierwotny pies myśliwski z grupy szpiców, wykorzystywany głównie do polowania na dzikie króliki. W Polsce to rasa mało rozpowszechniona."
pies,"Clumber spaniel należy do grupy płochaczy. Jest inteligentny, zdeterminowany, cichy i skupiony na przydzielonych zadaniach. To zrównoważony, miły i łagodny pies, na którego można liczyć."
pies,"Cocker spaniel amerykański to, podobnie jak inne spaniele, wesoły, pełen energii pies. Ten czuły i skory do zabawy zwierzak to doskonały towarzysz dla dzieci. Bez problemów potrafi dogadać się także z innymi zwierzętami. Wykorzystywany był niegdyś do polowań, obecnie służy głównie jako pies do towarzystwa i wystawowy."
pies,"Wesoły i skory do zabawy cocker spaniel powinien być traktowany jako pies myśliwski, nigdy jako maskotka. W przeciwnym razie zniszczymy jego charakter. Jako płochacz i pies aportujący jest doskonałym pomocnikiem myśliwego. Potrafi zmylić zwierzynę i zmusić ptactwo do odlotu. Często pełni funkcję psa do towarzystwa, ale w tej roli będzie czuł się szczęśliwy jedynie wówczas, gdy zaspokoimy jego potrzeby (dużo ruchu i pobytu na świeżym powietrzu). W przeciwnym razie może stać się otyłym, neurotycznym psem."
pies,"Coton de Tuléar to niewielki piesek do towarzystwa, spokojny i energiczny zarazem, skory do zabawy. Zachwyci każdego przyjaznym usposobieniem, doskonale sprawdzi się również jako kompan samotnych osób. Pies ten w zasadzie niczego się nie boi, ale okazuje nieufność wobec obcych, dzięki czemu zaalarmuje o obecności intruza. Coton de Tuléar jest towarzyski i dobrze dogaduje się z innymi psami, bez problemu akceptuje też obecność innych zwierząt domowych (kotów, królików, itd.)."
pies,"Curly coated retriever to pies myśliwski wykorzystywany do aportowania zwierzyny. Spośród innych retrieverów wyróżnia go bardziej niezależny charakter i skręcona w gęste loki, czarna lub ciemnobrązowa sierść. To otwarty, przyjazny, żywy i inteligentny pies, jednak niepozbawiony indywidualizmu."
pies,"Czarnogórski gończy górski służy jako pies gończy i posokowiec. Ma doskonały węch i silny głos. To energiczny, przyjazny i towarzyski czworonóg."
pies,"Choć w Polsce nie jest popularny (poza kręgami myśliwskimi), w kraju swojego pochodzenia jest jednym z najchętniej i najczęściej wykorzystywanych psów myśliwskich. Wyżeł czeski szorstkowłosy, znany też jako czeski fousek, to wyjątkowy czworonóg. Jest bardzo oddany swojej rodzinie, przyjazny i energiczny. Warto też nadmienić, że jest on psem bardzo łatwym w szkoleniu, nastawionym na współpracę z człowiekiem."
pies,"Czuwacz słowacki to górski pies pasterski, stróżujący w gospodarstwach i w obszarach przygranicznych."
pies,"Dalmatyńczyk to pies o bardzo charakterystycznym ubarwieniu, przez które ciężko pomylić go z inną rasą. Niezwykle energiczny, silny, szybki i ruchliwy, zdecydowanie jest typem sportowca. Jest inteligentny, czujny, szybko się uczy. Potrafi jednak być też uparty i samodzielny, dlatego wymaga opieki konsekwentnego i stanowczego trenera. Właściwie wychowywany i wcześnie socjalizowany, staje się wiernym i czułym towarzyszem swojego pana, któremu jest posłuszny."
pies,"Dandie dinmont terrier to pies o dość nietypowym wyglądzie. Ma wydłużone ciało, krótkie łapy i duże, wyraziste oczy. Początkowo wykorzystywano go do polowań, ale obecnie służy głównie jako pies do towarzystwa. Jak wszystkie teriery jest dość uparty, ale jednocześnie bardzo towarzyski i wesoły."
pies,"Według wzorca doberman to średniej wielkości pies obronny o silnym instynkcie stróżowania. Pierwotnie wykorzystywany był do obrony. Obecnie doberman pełni także rolę towarzysza, stróża i psa służbowego, policyjnego. Psy tej rasy są bardzo zrównoważone, Inteligentne, dumne i wytrzymałe. Potrafią być nie tylko czujnymi ochroniarzami, ale też wiernymi przyjaciółmi całej rodziny. Ze względu na silny charakter doberman wymaga dyscypliny i właściwego ułożenia. Idealny dla doświadczonych hodowców, którzy są aktywni, pewni siebie, konsekwentni w swoich działaniach i jednocześnie potrafią przy tym zachować łagodność."
pies,"Dog argentyński to doskonały stróż i obrońca. Ten duży pies z silnie rozwiniętym instynktem myśliwskim i obronnym wytrwale strzeże zarówno właściciela, jak i całej rodziny oraz jej mienia. Ze względu na to, że w sytuacji zagrożenia lub poczucia niebezpieczeństwa dog argentyński bywa agresywny w stosunku do nieznajomych, jak również innych zwierząt i czworonogów, opieka nad nim wymaga systematycznych treningów posłuszeństwa. Właściwie sprawowana, zaowocuje zrównoważonym charakterem pupila, jego przywiązaniem i oddaniem. Przyjazny, lubiący się bawić i inteligenty, dog będzie wspaniałym kompanem w codziennym życiu, jeśli tylko zadbamy o jego właściwą edukację i wczesną socjalizację."
pies,"Dog kanaryjski jest niezwykle pracowitym, użytkowym psem stróżującym i obronnym, niegdyś wykorzystywanym także w roli psa pasterskiego. W przeszłości wykorzystywany głównie do walk z psami, dopóki ta praktyka nie została zakazana. Ma gwałtowny temperament, jest bardzo odważny i niemal niewrażliwy na ból. Pośród rodziny potrafi być jednak zrównoważony i czuły."
pies,"Dog niemiecki to największy pies na świecie. Wzbudza zainteresowanie każdego. Ma szlachetny wygląd i mocną sylwetkę. Uważany jest za Apolla swojego gatunku, tak niezwykła jest jego prezencja i dystynkcja. Oddanie doga najbliższym jest równie wielkie, co jego rozmiar. To bardzo przyjazny pies uwielbiający dzieci. Wobec obcych okazuje jednak rezerwę. Świetnie sprawdzi się jako pies stróżujący. Jest odważny i odstrasza intruzów samym swoim wyglądem."
pies,"Dog z Majorki to pies obronny, ale dzięki łagodnemu i żywemu usposobieniu świetnie sprawdza się też jako pies rodzinny. Dobrze czuje się zarówno w domu jak i na zewnątrz, jest doskonałym kompanem dla aktywnych osób szukających odważnego, silnego i niezawodnego towarzysza."
pies,"Dog z Bordeaux to stara rasa wykorzystywana dawniej do walk psów, obecnie zaś ceniona ze względu na cechy psa do towarzystwa, łatwość adaptacji i świetny instynkt stróżujący. Jej przedstawiciele są bardzo oddani właścicielom, łagodni wobec dzieci i opiekuńczy w stosunku do najbliższych. Z natury dog z Bordeaux jest spokojny i nie potrzebuje wiele ruchu, nie należy jednak lekceważyć jego potrzeb. Jako właściciele tej rasy najlepiej sprawdzą się osoby mające dużo czasu – ten dog nie znosi samotności."
pies,"Drentse patrijshond to niezwykle rzada rasa pochodząca z Holandii należąca do grupy wyżłów. Ten średniej wielkości, mocno zbudowany i szybki pies był używany do polowań na bażanty, króliki i kuropatwy. Stąd też pochodzi jego nazwa: drentse patrijshond po holendersku to „pies na kuropatwy”."
pies,"Drever to niewielkich rozmiarów pies gończy używany jako tropiciel jeleni, zajęcy i lisów. Ta szwedzka rasa psów obecnie jest popularna głównie w Kanadzie."
pies,"Duży gończy anglo-francuski biało-czarny to dużych rozmiarów pies gończy polujący w sforze na dużą zwierzynę. Jest to jedna z ras psów rasy anglo-francuskiej, która została stworzona poprzez skrzyżowanie francuskich psów gończych z angielskimi foxhoundami."
pies,"Duży gończy anglo-francuski biało-pomarańczowy to dystyngowany pies o mocnej budowie. Ten silny pies gończy wykorzystywany jest głównie do polowania na jelenie i sarny."
pies,"Duży gończy anglo-francuski trójkolorowy to silny i dystyngowany pies gończy wykorzystywany głównie do polowania na jelenie i sarny."
pies,"Duży szwajcarski pies pasterski to zrównoważony i wszechstronny pies do towarzystwa, idealny dla rodziny. Ten kuzyn berneńskiego psa pasterskiego jest dużym, żywym, wiernym, przyjaznym i pewnym siebie zwierzakiem o rozwiniętym instynkcie stróżowania."
pies,"Elkhund to nordycki pies myśliwski, który występuje w dwóch odmianach - o szarym i czarnym umaszczeniu. Elkhund czarny jest mniejszy i drobniejszy, a także praktycznie nieznany poza Skandynawią. Elkhund szary to bardzo stara rasa odważnych, inteligentnych i niezależnych psów, wykorzystywanych jeszcze dzisiaj do polowania na łosie w Szwecji, Norwegii i Finlandii."
pies,"English toy terrier to niewielki pies łączący cechy typowego teriera i psa do towarzystwa. W XIX-wiecznej Anglii teriery były wykorzystywane do łapania szczurów oraz podczas polowań. Z czasem stały się przede wszystkim psami do towarzystwa. Angielski toy terier jest wesoły, towarzyski i uwielbia zabawę, jednak rasa ta jest mniej rozpowszechniona niż jego większy kuzyn mancherster terier."
pies,"Entlebucher jest średniej wielkości psem pasterskim pochodzącym ze Szwajcarii. W Polsce nadal mało popularny. To świetny stróż, pies zaganiający, a obecnie sprawdza się również jako wspaniały pies rodzinny, który łatwo dostosowuje się do warunków otoczenia. Jest energiczny, wesoły, bardzo oddany bliskim i nieufny wobec obcych. Warto bliżej poznać tę rasę, bo może okazać się najlepszym kandydatem na pupila!"
pies,"Eurasier to pies średniej wielkości o grubym futrze, które nadaje mu dumnego i dostojnego wyglądu. Jest bardzo przyjemnym towarzyszem życia, łatwo nawiązuje relacje zarówno z psami, jak i innymi zwierzętami w jego otoczeniu. Mocno przywiązuje się do osób ze swojej rodziny, nie jest jednak natrętny. Potrafi dostosować się do trybu życia swojego właściciela i chętnie towarzyszy mu w jego codziennych aktywnościach."
pies,"Field spaniel to pochodzący z Wielkiej Brytanii pies należący do płochaczy i psów aportujących, a także świetny, posłuszny i aktywny pomocnik. To aktywny, a jednocześnie łagodny pies, niezwykle przywiązany do swojej rodziny."
pies,"Fila brasileiro, inaczej mastif brazylijski, to przede wszystkim pies stróżujący. Jest niezwykle przywiązany do swoich bliskich, nieznajomych zaś traktuje z rezerwą. By nie stał się agresywny, konieczna jest odpowiednia socjalizacja i łagodne, ale jednocześnie stanowcze szkolenie. Pies ten, choć bardzo łagodny, cierpliwy i oddany bliskim, nie nadaje się dla każdego. Wymaga doświadczonego przewodnika, który, doskonale zna rasę i rozumie jej potrzeby."
pies,"Flat coated retriever to przyjacielski, inteligentny i czuły pies. Wykorzystywany w wiktoriańskiej Anglii jako pies myśliwski, później stał się popularnym psem do towarzystwa brytyjskiej arystokracji. Istotnie, ten wysportowany i silny pies potrafi być jednocześnie wspaniałym towarzyszem rodziny."
pies,"Foksterier to wyjątkowy pies myśliwski – odważny, wytrwały i szczególnie ceniony za wszechstronność. Mimo niewielkich rozmiarów charakteryzuje się pewnością siebie, czasem nawet zbyt dużą w stosunku do innych psów. By odpowiednio współpracował, konieczne jest stanowcze i zarazem łagodne szkolenie. Ten wyjątkowo aktywny pies potrzebuje dyspozycyjnego, uprawiającego sport właściciela, który zaspokoi jego liczne potrzeby, zwłaszcza jeśli pies nie jest wykorzystywany do polowań."
pies,"Foxhound amerykański to pies myśliwski wykorzystywany jako pies gończy w sforze do polowania na lisy i dziki. To niezależny i nieufny pies, który potrzebuje doświadczonego przewodnika. Jest blisko spokrewniony z foxhoundem angielskim."
pies,"Foxhound angielski od zawsze używany był do typowo angielskich polowań konnych na lisy. To wesoły, aktywny i wytrzymały pies o doskonałym węchu."
pies,"Grand gascon saintongeois to francuska rasa psów tropiących wykorzystywana do polowań głównie na dużą zwierzynę, ale także na zające. Ten mocno zbudowany, duży pies ma łagodne usposobienie i jest bardzo przywiązany do bliskich."
pies,"Golden retriever od lat zajmuje jedno z czołowych miejsc w klasyfikacji ulubionych psów Polaków. Jego popularność nie ogranicza się jednak tylko do Europy – to pies znany i ceniony na całym świecie, a zwłaszcza w Stanach Zjednoczonych. Nadaje się do wielu zadań, jest czuły i przyjazny dla wszystkich. To doskonały towarzysz, zarówno w pracy jak i w domu"
pies,"Gończy austriacki wykorzystywany jest do trudnej pracy w wysokich górach i na równinach oraz jako posokowiec (pies tropiący postrzeloną zwierzynę). Gończy austriacki to żywy i empatyczny pies, który świetnie wyczuwa nastrój swojego pana."
pies,"Gończy bałkański to średniej wielkości pies o żywym usposobieniu i wykazujący dużą pewność siebie podczas pracy."
pies,"Gończy bretoński wykorzystywany jest do polowania na zające, lisy, sarny i dziki. Uwielbia pracować, a swojemu panu okazuje wielkie przywiązanie. Jest zrównoważony i towarzyski, świetnie sprawdzi się również jako pies do towarzystwa."
pies,"Gończy chorwacki, zwany również gończym posawskim, to wytrzymały pies myśliwski wykorzystywany do polowania na zające, lisy i dziki. To także świetny posokowiec (pies tropiący ranną zwierzynę)."
pies,"Gończy fiński to pies myśliwski wykorzystywany do polowań na zające i lisy. Nie traci zaangażowania nawet w przypadku napotkanych w terenie trudności. Śledzi trop samodzielnie, dużo przy tym szczekając. Gończy fiński to także doskonały twoarzysz rodziny - jest przyjacielski, spokojny, łagodny i łatwy do ułożenia. W naszym kraju to bardzo rzadka rasa, spotykany jest głównie w krajach skandynawskich."
pies,"Gończy francuski biało-czarny to pies polujący w sforze na dużą zwierzynę. To dystyngowany pies o mocnej sylwetce i obronnej naturze."
pies,"Gończy francuski biało-pomarańczowy to dużych rozmiarów, wytrzymały pies gończy polujący w sforze.Top prawdopodobnie najrzadsza współcześnie występująca rasa francuskich psów gończych."
pies,"Gończy francuski trójkolorowy to pies wykorzystywany do polowania na dużą zwierzynę (jelenie, dziki, sarny), polujący w sforze. To duży, mocno zbudowany pies o doskonałym węchu."
pies,"Gończy gaskoński dzieli się na cztery odrębne rasy różniące się od siebie rozmiarem lub rodzajem sierści. To doskonały pies myśliwski o świetnym węchu i łagodnym usposobieniu."
pies,"Gończy grecki to pies, który może polować na dowolnym terenie, nawet najbardziej skalistym i ciężkim. Jest niezależny, a jednocześnie towarzyski, dzięki czemu świetnie sprawdzi się jako towarzysz życia."
pies,"Gończy Hamiltona to najpopularniejsza rasa szwedzkich psów gończych. Jest wykorzystywany do polowania na zające i lisy, ale jego czuły, wesoły i łagodny charakter sprawia, że jest również wspaniałym psem rodzinnym."
pies,"Gończy istryjski krótkowłosy to pies myśliwski o mocnej budowie, wykorzystywany do polowania na zające i lisy oraz jako posokowiec. Choć sprawia wrażenie poważnego, w rzeczywistości to bardzo wesoły i czuły towarzysz."
pies,"Gończy niemiecki wykorzystywany jest do polowania na zające w górach i do szukania zranionej zwierzyny. To zrównoważony, pracowity i pełen energii pies, który potrzebuje dużej dawki aktywności fizycznej i umysłowej."
pies,"Gończy polski to pies z bardzo silnie rozwiniętym instynktem myśliwskim, który czyni go nie tylko świetnym łowcą, ale też doskonałym stróżem i obrońcą. Zrównoważony charakter psa sprawia, że bardzo dobrze odnajduje się on również w roli przyjaznego towarzysza, wiernego i oddanego właścicielowi. Gończy polski jest psem inteligentnym i podatnym na szkolenia. Właściwie wychowywany z pewnością okaże niezastąpionym pomocnikiem i przyjaznym całej rodzinie pupilem."
pies,"Gończy Schillera to pochodząca ze Szwecji rasa psów myśliwskich wykorzystywanych do polowań na zające i lisy. To żywy, wytrzymały i bardzo aktywny pies."
pies,"Gończy serbski trójkolorowy to średniej wielkości pies myśliwski i posokowiec. Jest wszechstronny, wytrzymały i bardzo energiczny!"
pies,"Gończy słowacki potrafi całymi godzinami niestrudzenie podążać za tropem. Ze względu na jego ogromną energię i doskonały węch wykorzystuje się go do polowania na dziki i drapieżniki. To wesoły i energiczny pies o silnym charakterze."
pies,"Gończy smalandzki to średniej wielkości pies gończy wykorzystywany do polowań na zające i lisy. Nazwa rasy pochodzi od Smalandii - prowincji położonej w południowo-wchodniej Szwecji. Gończy smalandzki to aktywny pies stworzony do życia na wsi."
pies,"Gończy styryjski to średniej wielkości, mocno umięśniony i energiczny pies. Wykorzystywany jest do zaganiania zwierzyny szczekaniem, a także jako posokowiec w trudnym, górskim terenie. Ta pochodząca z Austrii rasa jest obecnie spotykana wyjątkowo rzadko."
pies,"Gończy szwajcarski to pies myśliwski polujący na zające, jelenie, lisy i dziki. Dostosowuje się do zwierzyny i jest w stanie polować w najtrudniejszym terenie, odznaczając się odwagą i niezależnością. To przyjazny, energiczny pies, mocno przywiązany do swojej rodziny."
pies,"Gończy tyrolski to średniej wielkości wszechstronny pies gończy wykorzystywany do polowań w lesie i górach. Może ścigać zające i lisy lub tropić ranną zwierzynę. Do dzisiaj w Tyrolu funkcjonują dwie odmiany gończych: czerwona i czerwono-czarna."
pies,"Gończy węgierski to pies myśliwski, który może pracować samodzielnie, z dala od właściciela, sam lub w sforze. Wykorzystywany jest jako tropiciel dużej zwierzyny. Występuje w dwóch odmianach: krótkonożnej i wysokonożnej."
pies,"Gończy włoski to pies myśliwski wykorzystywany do polowań na zające i dziki. Występuje w dwóch odmianach: krótkowłosej i szorstkowłosej."
pies,"Grand basset griffon vendéen to pies myśliwski, który jest świetnym pomocnikiem przy polowaniach z bronią palną. W przeciwieństwie do innych bassetów jest bardzo szybki, wytrwały (a nawet uparty), a jednocześnie rozsądny."
pies,"Greyhound, zwany też chartem angielskim, jest psem dystyngowanym i pełnym elegancji. Wyjątkowo spokojny, zrównoważony, łagodny i wierny, nie należy do psów wylewnych, ale w stosunku do najbliższych potrafi być bardzo czuły. Niegdyś charty pełniły wyłącznie funkcję psów myśliwskich, lecz dziś sprawdzają się przede wszystkim jako psy do towarzystwa, psy wystawowe i wyścigowe."
pies,"Gryfonik belgijski to pies ozdobny i do towarzystwa, który nadaje się również do stróżowania. Jest inteligentny, zrównoważony, żywy i wierny, świetnie sprawdzi się jako przyjaciel całej rodziny."
pies,"Gryfonik brukselski to mały pies do towarzystwa, bardzo podobny do gryfonika belgijskiego i brabantczyka. Jest zrównoważony, towarzyski, żywy, czujny i niezwykle przywiązany do swojej grupy społecznej. Świetnie sprawdzi się jako towarzysz całej rodziny."
pies,"Grzywacz chiński to aktywny, wesoły, żywiołowy i posłuszny pies. Świetnie sprawdzi się jako towarzysz dziecięcych zabaw. Nie należy traktować tej rasy jako wybryku natury – to sympatyczne i łagodne zwierzęta, które mogą wzbudzać znacznie więcej pozytywnych emocji niż tylko ciekawość."
pies,"Haldenstovare to pochodzący z Norwegii, wytrzymały i szybki pies gończy, który może podążać za zwierzyną na długich dystansach. To aktywny, pełen energii zwierzak o niezależnej naturze."
pies,"Harrier to średniej wielkości pies gończy, wykorzystywany głównie do polowania na lisy, dziki i sarny. Jest silny i lekki, nieco mniejszy niż jego bliski kuzyn foxhound. Harrier najlepiej czuje się żyjąc w grupie innych psów, jest zwierzęciem stadnym. Jest to stara rasa, której istnieje jest udokumentowane od średniowiecza. Nie należy jej mylić z beagle harrierem, który powstał w XIX ze skrzyżowania harriera i beagle'a."
pies,"Hawańczyk to wyjątkowo czuły i sympatyczny pies do towarzystwa. Jest wesoły i skory do błazeństw. Jego entuzjazm bywa zaraźliwy. Pies ten uwielbia dzieci i niestrudzony potrafi bawić się z nimi całymi godzinami. To doskonały towarzysz dla całej rodziny, w dodatku niezwykle posłuszny, ma bowiem bardzo silną potrzebę bycia blisko człowieka i współpracy z nim"
pies,"Hiszpański pies dowodny wykorzystywany jest jako pies pasterski, myśliwski lub rybacki. Ten posłuszny, wesoły, pracowity i zrównoważony pies łatwo i szybko się uczy. Potrafi dostosować się do każdej sytuacji i warunków. To świetny pies użytkowy, który doskonale sprawdzi się również jako towarzysz."
pies,"Hokkaido to jedna z japońskich ras psów. To średniej wielkości pies w typie szpica, który może służyć zarówno jako pies myśliwski, jak i do towarzystwa. Jest niezwykle wytrzymały, dumny i wierny. Jest bardzo przywiązany do swojego opiekuna, nie nadaje się jednak dla osób bez doświadczenia."
pies,"Hollandse smoushond to przyjazny, żywy pies o bardzo zrównoważonym temperamencie. Obecnie jest psem do towarzystwa znanym praktycznie wyłącznie w kraju swojego pochodzenia. Niegdyś był wykorzystywany jako pies stajenny."
pies,"Hovawart to energiczny, wszechstronny pies pracujący. Jest zrównoważony, pewny siebie i bardzo wierny swojej rodzinie, bez wahania obroni ją przed zagrożeniem. Dzięki swoim zdolnościom sprawdzi się jako pies stróżujący, obronny, a także jako pies ratownik i tropiący"
pies,"Husky syberyjski tradycyjnie jest wykorzystywany w wyścigach psich zaprzęgów (sled dog), jednak przede wszystkim pełni rolę psa do towarzystwa. To piękny i łagodny pies, idealny dla miłośników ras pierwotnych, jak najbardziej zbliżonych do wilka. Jest całkowicie niegroźny, bo zaprzyjaźnia się z każdym (nie nadaje się zatem na psa stróżującego). To jednak bardzo niezależny pies. Przed podjęciem decyzji o zakupie powinniśmy zebrać zatem jak najwięcej informacji o rasie."
pies,"Hygenhund to pochodzący z Norwegii wszechstronny, wytrzymały i oddany pracy pies gończy. W domu jest łagodnym i spokojnym towarzyszem rodziny. Świetnie nadaje się też do stróżowania."
pies,"Irish glen of imaal terrier to wytrzymały terier wykorzystywany do polowania na borsuki i lisy. Służył również do regulacji populacji szczurów. Irish glen of imaal terrier to wesoły i energiczny, ale również czuły i towarzyski towarzysz."
pies,"Irish soft coated wheaten terrier, nazywany również terierem pszenicznym, ze względu na maść koloru pszenicy (ang. „wheat”) początkowo służył jako pies gospodarski do usuwania szkodników. Obecnie wykorzystywany jest niemal wyłącznie jako pies do towarzystwa. To czuły, wesoły i bystry pies, który nie znosi samotności i uwielbia pieszczoty. Jest nieco mniej uparty w stosunku do innych terierów, ale jego szkolenie mimo wszystko wymaga konsekwencji i powinno być oparte o metody pozytywne."
pies,"Irlandzki spaniel dowodny to duży pies o charakterystycznej długiej, skręconej i „oleistej” sierści. Jest wszechstronnym psem myśliwskim i może służyć do szukania, jak i jako pies aportujący zwierzynę wodną. Jest wesołym i pogodnym czoworogiem potrzebującym sporej dawki codziennej aktywności."
pies,"Islandzki szpic pasterski to nordycki pies wykorzystywany do prowadzenia bydła. To świetny pies do towarzystwa dla całej rodziny i doskonały pomocnik w pracy. To także jedyna rasa uznana przez FCI pochodząca z Islandii."
pies,"Jack russell terrier to typowy terier – aktywny i niezwykle inteligentny. Jest odważny, przyjacielski i pewny siebie. Ten nieustraszony, skory do zabawy i towarzyski pies czasem bywa niezwykle żywiołowy, zawsze potrzebuje ogromnej ilości ruchu. Uwielbia długie spacery, ale jeśli zabierzemy go do lasu, może zniknąć w norze!"
pies,"Jamnik to mały pies myśliwski o nietypowej budowie. Ma krótkie łapy i wydłużone ciało, co sprawia, że nieco przypomina salami. Jest zdeterminowany, inteligentny, odważny, żywy i przyjazny. Łatwo przystosowuje się do różnych trybów życia i potrzebuje sporo ruchu, zwłaszcza jeśli nie bierze udziału w polowaniach. To pies o silnym charakterze. Dobrze wyszkolony i zsocjalizowany, będzie wspaniałym kompanem. Występuje w trzech odmianach wielkościowych: króliczej, miniaturowej i standardowej. Jamniki dzielimy też na krótkowłose, długowłose i szorstkowłose."
pies,"Jämthund to nordycki pies myśliwski wykorzystywany do polowania głównie na łosie w Szwecji, Norwegii i Finlandii."
pies,"Jindo służył początkowo jako pies myśliwski, ale obecnie częściej hodowany jest na psa do towarzystwa. To pierwotna i wyjątkowo niezależna rasa, która nie spełni za bardzo oczekiwań osób szukających czułego i posłusznego psa rodzinnego. Jednocześnie psy tej rasy są bardzo lojalne i mocno przywiązane do swojej rodziny. Psy jindo są uznane za skarb narodowy Korei i maszerowały w ceremonii otwarcia Letnich Igrzysk Olimpijskich w Seulu w 1988 r."
pies,"Kai to wyjątkowo egzotyczna i rzadko spotykana rasa psa wywodząca się z Japonii. Kai ken, jak bywa nazywana, powstała bardzo dawno temu, choć nie ma zgodności co do tego, kiedy dokładnie. Psy tej rasy to świetni myśliwi i stróże. Obecnie pełnią też funkcję czworonogów do towarzystwa, choć trzeba przyznać, że nie należą do typowych przedstawicieli tego „zawodu”. Są to psy zrównoważone i niezależne, dość uparte i stanowcze w swoim działaniu, ale jednocześnie bardzo przywiązują się do swojego przewodnika."
pies,"Karelski pies na niedźwiedzie to szpic myśliwski, który był używany do polowania na łosie i niedźwiedzie w krajach nordyckich, takich jak Finlandia (jego ojczyzna), Szwecja czy Norwegia."
pies,"Istnieją dwie odmiany kelpie – pracująca, czyli „working Kelpie”, i wystawowa, czyli „Kelpie show”. Obydwie odmiany to wyjątkowe psy pracujące i do towarzystwa. Niestety nie jest to rasa szczególnie popularna poza krajem pochodzenia."
pies,"Obecnie erry blue terier (niebieski terier z Kerry) znany jest głównie jako pies do towarzystwa i wystawowy, ale w przeszłości służył jako pies myśliwski, stróżujący i pasterski. Ze względu na jego odwagę i silny temperament wykorzystywano go niestety także do walk. Żywiołowy, energiczny i skoczny, kerry doskonale nadaje się do uprawiania psich sportów."
pies,"King charles spaniel to pies ozdobny i do towarzystwa, bliski kuzyn cavaliera king charles spaniela. Znany jest również jako English Toy Spaniel."
pies,"Kishu to należący to grupy japońskich szpiców pies myśliwski i do towarzystwa. Znany jest ze swej ogromnej wytrwałości. To nie tylko świetny pomocnik w pracy, posiada on również zalety towarzysza codziennego życia, takie jak wierność, posłuszeństwo i czujność."
pies,"Komondor to wyjątkowy pies, który wyróżnia się długimi, białymi sznurami sierści sięgającymi nieraz samej ziemi. To wyjątkowy stróż, który potrzebuje doświadczonego, pewnego siebie, życzliwego i konsekwentnego właściciela, w przeciwnym razie może stać się trudny do opanowania."
pies,"Kooikerhondje (płochacz holenderski) to średniej wielkości pies o biało-rudym umaszczeniu wykorzystowany do polowania na kaczki. To przyjacielski i wesoły pies, wymagający jednak sporej dawki aktywności."
pies,"Mimo wyglądu psa myśliwskiego kromfohrländer to pies ozdobny i do towarzystwa, posiadający sekcję w klasyfikacji ras FCI przeznaczoną specjalnie dla niego. Rasa powstała przypadkiem, przez skrzyżowanie foksteriera z gryfonem bretońskim."
pies,"Kuvasz to duży i silny pies pasterski o niezwykle szlachetnym wyglądzie. Niegdyś wykorzystywany do pilnowania stad bydła i polowań, dziś jest przede wszystkim psem rodzinnym i stróżującym. To bardzo stara rasa, przybyła na tereny Węgier prawdopodobnie w XIII wieku. Kuvasz jest odważny, nieustraszony i całkowicie wierny swojemu opiekunowi, w obronie którego będzie walczyć z narażeniem życia. To pies, na którego zawsze można liczyć!"
pies,"Labrador retriever to jedna z najpopularniejszych ras psów, głównie ze względu na wspaniały charakter tych psów. Zalety labradorów można wymieniać długo - są łagodne, przyjazne, pogodne, pełne entuzjazmu i mądre. Uroczy i inteligentny labrador może pełnić różne role – od towarzysza rodziny, przez aportera na polowaniach, po psa asystującego, pomagającego ludziom cierpiącym na różne choroby. Jest psem bardzo wszechstronnym - potrafi dostosować się do każdej sytuacji i z entuzjazmem podchodzi do powierzanych mu zadań. Uwielbia najróżniejsze aktywności sportowe (a w szczególności sporty wodne), w których chętnie walczy o najwyższe laury – głównie dlatego, że z całego serca chce się przypodobać swojemu opiekunowi."
pies,"Lagotto romagnolo to pod wieloma względami wyjątkowy pies - ma łagodny charakter i pogodne usposobienie, dzięki czemu wzbudza powszechną sympatię. Jest bardzo posłuszny i niezwykle łatwy do ułożenia. Uwielbia pracować, ale tak samo kocha zabawę z opiekunem lub z dziećmi. Ze względu na wspaniały węch i wyjątkowe umiejętności uczenia się, pies ten jest jednym z najlepszych poszukiwaczy trufli."
pies,"Lakeland terier jest bardzo żywiołowy, porywczy i odważny. Raczej gwałtowny wobec obcych ludzi i innych psów. Pozostaje wierny swojemu panu, choć ma własne zdanie. Wspaniale sprawdza się w pracy, do której został przeznaczony: zwinny i zdeterminowany, nie musi brać rozbiegu, by przeskoczyć z kamienia na kamień. Nieustraszenie stawia czoła większym i silniejszym od siebie ofiarom, a czasem nawet je zabija. Jego ognisty temperament sprawia, że nierzadko wdaje się w bójki z innymi psami."
pies,"Ten wielki, czarno-biały molos wykorzystywany jest jako pies do stróżowania i towarzystwa. Często bywa mylony z nowofundlandem, którego zresztą jest potomkiem. Ma spokojne, czułe i obronne usposobienie, sprawdzi się świetnie jako pies rodzinny i użytkowy."
pies,"Lapoński pies pasterski, często mylony z fińskim lapphundem, to wytrzymały, wiejski pies o miłym usposobieniu. Jest niezwykle towarzyski i pojętny, dzięki czemu jest świetnym towarzyszem rodziny i pupilem lubianym przez otoczenie"
pies,"Leonberger to dobry stróż i wierny, oddany właścicielowi czuły pupil. Spokojny i łagodny, przejawia dużą tolerancję zarówno wobec dzieci, jak i innych zwierząt znajdujących się w jego otoczeniu, przez co świetnie sprawdza się w roli psa rodzinnego. Ze względu na olbrzymie rozmiary i ogromną siłę, z pewnością nie jest jednak psem dla każdego. Jego właściciel musi bowiem odnaleźć się nie tylko w roli trenera tego inteligentnego i pojętnego psa, ale też opiekuna dość mocno wymagającego, chociażby w zakresie pielęgnacji czworonoga."
pies,"Lhasa apso to niewielki pies ozdobny, dobrze zbudowany i odporny, o łagodnym charakterze i dużej wrażliwości, dzięki której świetnie odnajdzie się u boku każdego właściciela, niezależnie od preferowanego przez niego trybu życia. Jest serdeczny i lubi zabawę, sprawdzi się więc jako pupil dla dzieci, a jego spokojny i zrównoważony charakter predysponuje go również do roli towarzysza życia osób starszych."
pies,"Lwi piesek to wyjątkowo czuły i posłuszny pies do towarzystwa. Ma wesołe, towarzyskie usposobienie i szybko adaptuje się do przeróżnych sytuacji, zachowując przy tym ciszę i spokój. Ten niewielki piesek o jedwabistej sierści, mimo delikatnego wyglądu jest dość wytrzymały."
pies,"Łajka rosyjsko-europejska to średniej wielkości wszechstronny pies myśliwski, wykorzystywany do polowania zarówno na grubą zwierzynę, jak i zwierzęta futerkowe i ptaki. Ten pochodzący z północnych rejonów europejskiej Rosji pies jest wytrzymały, inteligentny i niezależny."
pies,"Łajka zachodniosyberyjska to rasa wykorzystywana do polowań i ciągnięcia sań. Ma silny i niezależny charakter, jednocześnie będąc bardzo oddana swojemu opiekunowi. Łajka zachodniosyberyjska została wyhodowana na Syberii i wyodrębniona jako rasa w latach 50. Wzorzec rasy zatwierdzony przez FCI dopiero w 1980 r."
pies,"Bichon maltański to niewielki pies należący do ras psów ozdobnych i do towarzystwa. Bardzo ceni obecność opiekuna i źle znosi okresy samotności. Właściciel psa rasy maltańczyk powinien spędzać z nim dużo czasu i poświęcać wiele uwagi, w przeciwnym wypadku nie będzie szczęśliwy. Choć maltańczyk jest małym psem, nie należy zaniedbywać jego szkolenia. Zazwyczaj nie sprawia ono trudności, wręcz przeciwnie – prawdziwą przyjemnością jest praca z tak łagodnym, mądrym i chętnym do zabawy psem!"
pies,"Manchester terrier to elegancki i zwarty pies o wesołym, żywym i entuzjastycznym usposobieniu. To świetny pies rodzinny, który bez problemu może żyć w mieście. Świetnie sprawdzi się w domach z dziećmi i jako towarzysz osób uprawiających sport."
pies,"Mastif angielski to rasa idealna dla miłośników psów w rozmiarze XXL. Waży on niemal 100 kg, zaskakuje swoim rozmiarem i zachwyca przy bliższym poznaniu. Pies ten jest zrównoważonym, łagodnym zwierzęciem o sercu równie wielkim, co jego gabaryty. Czasem bywa nieco flegmatyczny, a przy swej niezwykłej uczuciowości nie zniósłby braku ludzi obok siebie."
pies,"Mastif hiszpański to olbrzymi pies, wykorzystywany głównie w charakterze stróża. Jest spokojny, ale bywa groźny, jeśli stwierdzi, że jego bliscy są w niebezpieczeństwie. Problemy napotkane przy rekonstrukcji rasy mają związek głównie z charakterem psa. Niektóre osobniki bywają zbyt agresywne, inne zaś zbyt nieśmiałe. Selekcja z pewnością poradzi sobie z tymi problemami, ponieważ obecnie w Hiszpanii istnieją już prawidłowe hodowle tej rasy."
pies,"To wyjątkowo zrównoważony pies, który nigdy bez potrzeby nie okazuje agresji. Jest łagodny wobec dzieci. Staje się groźny tylko wtedy, gdy zostanie sprowokowany. Mastif neapolitański to przede wszystkim pies stróżujący, ale świetnie sprawdza się też jako pies do towarzystwa i wystawowy. Wśród molosowatych psów stróżujących ten jest najspokojniejszy."
pies,"Mastif pirenejski to hiszpański pies obronny i stróżujący. Ten duży, masywny pies o gęstej i grubej sierści jest spokojny i zrównoważony, a jednocześnie bardzo odważny - nie zawaha się stanąć w obronie swojej rodziny. Niegdyś wykorzystywano go do pilnowania stad i obrony przed zwierzętami, na przykład wilkami."
pies,"Mastif tybetański jest wspaniałym psem stróżującym. Pozostaje w bliskiej relacji ze swoim opiekunem, choć mu się nie narzuca. Z zaangażowaniem broni bliskich i własnego terytorium. Bywa nieprzewidywalny i agresywny, gdy uzna, że jest to konieczne. Potężny i niezależny, nie jest psem dla każdego, w szczególności nie powinien mieszkać w jednym domu z małymi dziećmi i osobami starszymi. To niezwykły pies, bardzo silny i wytrzymały. Decyzja o jego adopcji powinna być przemyślana. Jego pan powinien dobrze zaznajomić się z charakterystycznymi cechami tej rasy i zaakceptować je. Tylko wówczas jego relacja z psem będzie harmonijna i oparta na wzajemnym szacunku."
pies,"Pies mops to niewielki, krępy molos, ogromnie ceniony za swój niezwykle przyjazny i serdeczny charakter. Ten skory do zabawy, czuły i towarzyski piesek to wspaniały kompan, idealnie nadający się do życia w mieszkaniu. Do odpowiedniego rozwoju potrzebuje pewnego poziomu komfortu i dużo uwagi od swojego opiekuna."
pies,"Mudi to węgierski pies pasterski. Jest odważny i chętny do pracy, radzi sobie nawet z trudnym w prowadzeniu bydłem. Może być również używany jako pies zaganiający, obronny lub do towarzystwa. Jest aktywny i inteligenty pies, który wymaga codziennej dawki wysiłku fizycznego i umysłowego."
pies,"Nagi pies meksykański to pies do towarzystwa i stróżujący. To bardzo stara rasa, wyjątkowe znaczenie przypisywali im Aztekowie. Wierzyli w lecznicze właściwości mięsa tych psów, składali z nich także ofiary. Nagie psy meksykańskie występują w trzech wielkościach: małej, średniej i dużej. Mimo nazwy, istnieje również odmiana w całości pokryta włosem."
pies,"Nagi pies peruwiański to dość nieufny, spokojny pies, mocno przywiązany do swojej rodziny. Istnieje w trzech odmianach: dużej, średniej i małej. Nie jest tak niezależny jak inne pierwotne rasy, ponieważ przez stulecia pełnił rolę psa do towarzystwa. Inkowie uważali, że ma właściwości lecznicze, a także składali psy w ofierze."
pies,"Jagdterrier to niemiecki, wszechstronny terier wykorzystywany głównie do polowania w norach i płoszenia zwierzyny. Jest odważny, uparty i obdarzony silnym charakterem, a równocześnie dość towarzyski i posłuszny."
pies,"Norfolk terrier i norwich terrier to psy początkowo wykorzystywane w gospodarstwie, obecnie będące psami do towarzystwa. Na początku i w połowie XIX wielu stanowiły jedną rasę. Różnia się jedynie wyglądem uszu - norwich terrier ma uszy stojące, a u norfolk terriera uszy zwisają. To psy o silnym charakterze i wesołym usposobieniu."
pies,"Norsk lundehund należy do grupy szpiców i psów pierwotnych. To pies pierwotnie polujący na morskie ptaki, maskonury, po norwesku Lunde - stąd nazwa rasy. To wytrzymały pies przyzwyczajony do pracy w trudnym terenie – na urwistych skałach wokół fiordów i nad brzegiem morza."
pies,"Nowofundland to wyjątkowy pies. Wyróżnia się nie tylko swoimi gabarytami, ale też niezwykłym charakterem. Jest czuły, bardzo opiekuńczy, pozbawiony agresji. Jest też przyjaźnie nastawiony do każdego, wierny, niezawodny i posłuszny. Wszystkie te zalety czynią z niego idealnego towarzysza dla całej rodziny. Pies ten jest ponadto wyjątkowo inteligentny, co ułatwia jego szkolenie. Świetnie sprawdza się jako wodny pies ratownik, jest w stanie oddać życie, by kogoś ocalić."
pies,"Ogar polski jest bardzo starą rasą, której początki datuje się na okres średniowiecza. Absolutnie fantastyczny myśliwy – po dziś dzień wykorzystywany jest zgodnie ze swoim pierwotnym przeznaczeniem, ale coraz częściej gości w polskich domach jako pies do towarzystwa. Ogar polski, jak sama nazwa wskazuje – nasza rodzima rasa, to wyjątkowy pies o łagodnym, zrównoważonym charakterze, bardzo spokojny i… wcale nie tak aktywny, jak mogłoby się wydawać! Jako że stworzony został do pracy w sforze, jest niezwykle towarzyski. Uwielbia kontakt z człowiekiem i innymi psami. Przyjaźnie podchodzi także do innych zwierząt, bowiem nigdy nie służył do zabijania ich, a jedynie do tropienia i zaganiania."
pies,"Otterhound to duży pies gończy, który może cały dzień polować w wodzie, ale świetnie poradzi sobie też na stałym lądzie. Rasa ta powstała w Wielkiej Brytanii w celu tępienia wydr, które niegdyś uważano za szkodniki zagrażające żyjącym w stawach rybom. Obecnie rasa jest bardzo mało popularna i zagrożona wyginięciem."
pies,"Owczarek australijski to stosunkowo mało popularna rasa w Polsce w przeciwieństwie do np. Francji, czy krajów anglosaskich. Tymczasem to wspaniały - czuły, skory do zabawy, inteligentny i aktywny kompan. Doskonale nadaje się do uprawiania psich sportów (agility, treibball, dogdancing, canicross itd.) i bez problemu dostosowuje się do różnych trybów życia, o ile zaspokoimy jego potrzeby fizyczne i psychiczne."
pies,"Owczarek belgijski jest psem pracującym o żywiołowym temperamencie. To prawdziwy wulkan energii zadziwiający witalnością, który nieustannie pozostaje w pełnej gotowości do wykonania powierzonego mu zadania. Ten wspaniały pies pasterski stróżowanie ma we krwi, dziś więc bywa wykorzystywany jako pies pilnujący nieruchomości. Występują cztery odmiany tej rasy: owczarek malinois predysponowany do stróżowania, obrony i aktywności sportowej oraz bardziej spokojne, choć równie odważne odmiany groenendael, tervueren i laekenois."
pies,"Owczarek chorwacki to średniej wielkości pies o czarnej, kędzierzawej szacie. To pies zaganiajacy stada, który posiada również silny instynkt obronny, przez co sprawdzi się świetnie również jako pies stróżujący. Owczarek chorwacki to inteligentny i energiczny pies, który potrafi być prawdziwą przylepą."
pies,"Beauceron, nazywany również „Czerwoną Pończochą” lub „owczarkiem z Beauce” to silny i odporny pies stworzony do pracy. Łatwo przystosowuje się do trybu życia właściciela, pod warunkiem, że ten zaspokaja jego potrzeby. Nieufny wobec obcych i przywiązany do swojej rodziny, w razie potrzeby potrafi ją obronić. Ze względu na swoją dużą masę i ogromną siłę nie jest psem dla każdego. Jego właściciel powinien być stanowczy i jednocześnie łagodny niezależnie od tego, czy przeznaczeniem psa jest praca w gospodarstwie, czy spokojne życie przy rodzinie."
pies,"Briard to wszechstronny pies pracujący, który może pełnić funkcję psa pasterskiego, stróżującego, przewodnika lub do towarzystwa. Jest wyjątkowo zrównoważony i potrzebuje stanowczej i wytrwałej nauki, by rozwinąć w pełni swój potencjał."
pies,"Owczarek holenderski to pies posłuszny, łagodny, czujny i serdeczny, a oprócz tego godny zaufania, odważny i inteligentny. Oprócz tego jest mało wymagający i bardzo wytrzymały. Jak widać – same zalety i cechy, jakie powinien posiadać wspaniały pies pasterski! Owczarek holenderski jest bardzo przywiązany do swojego pana - wylewnie okazuje swoje przywiązanie i źle znosi samotność. Jako pies wyczulony na nieznajomych może bywać wobec nich nieufny, ale dzięki temu jest idealnym psem stróżującym."
pies,"Owczarek kataloński początkowo wykorzystywany był do prowadzenia stad. Potrafi posłusznie spełniać polecenia swojego pana, a jednocześnie podejmować inicjatywę. Dzięki swej wielkiej odwadze nadaje się na psa stróżującego, ale jego liczne zalety sprawiają, że świetnie sprawdzi się również jako pies do towarzystwa."
pies,"Owczarek kaukaski jest psem stróżującym, który otaczanie opieką swoich najbliższych ma we krwi. Jego postawa, wygląd i charakter predysponują go bardziej do obrony niż zaganiania stad hodowlanych, choć zdarzało się, że w przeszłości musiał pełnić obie te role. Współczesny kaukaz jest psem silnym, zrównoważonym, spokojnym, ale również bardzo szybko reagującym na bodźce. U boku swojego pana łagodny, wobec nieznajomych jest obojętny. Bardzo odważny, może ugryźć, jeśli zostanie sprowokowany."
pies,"Owczarek kraski to pochodzący z Bałkanów molos w typie górskim. Początkowo służył jako pies pasterski do prowadzenia stad. Obecnie pełni raczej rolę stróża i obrońcy, ale jest również wspaniałym psem rodzinnym."
pies,"Maremmano-Abruzzese to pies pasterski wykorzystywany głównie do pilnowania stad owiec i ludzkich gospodarstw. Jest ostrożny, czujny i opiekuńczy w stosunku do swojej rodziny. Nazwa rasy pochodzi od nazw regionów Maremmy i Abruzji, gdzie psy te strzegły owiec już setki lat temu. Opisy psów podobnych do owczarka z Maremmy można znaleźć już w literaturze starożytnego Rzymu."
pies,"Owczarek niemiecki to duży pies zaliczany do grupy psów pasterskich. Przynależy do jednej z najpopularniejszych ras psów na całym świecie. Niezwykle inteligentny, bardzo odważny, posłuszny i mocno przywiązany do właściciela, świetnie sprawdza się m.in. w charakterze stróża prawa, psa do zadań specjalnych, tropiciela czy psa przewodnika. Owczarek niemiecki doskonale radzi sobie niemal w każdej dziedzinie pracy i sportu. Jest jednak psem niezwykle energicznym, któremu niejednokrotnie trudno dotrzymać kroku. Jego opiekun musi być aktywny i przygotowany na dużą dawkę codziennego ruchu z czworonogiem."
pies,"Owczarek pikardyjski to pies pasterski i stróżujący. Ma zrównoważoną naturę, jest jednocześnie spokojny i żywy. Z łatwością przystosowuje się do różnych sytuacji i bardzo przywiązuje się do właściciela."
pies,"Owczarek podhalański to spokojny, zrównoważony pies wykorzystywany obecnie do stróżowania oraz jako pies pasterski (zgodnie z jego pierwotnym przeznaczeniem). W stosunku do właściciela jest niezwykle czuły i łagodny, natomiast wobec obcych okazuje nieufność. Ma spokojne usposobienie, jest bardzo czujny i niezależny. Jest podatny na szkolenie, o ile stosowane metody nie są oparte o przymus. Pies szczególną sympatią darzy dzieci – jest wobec nich wyjątkowo cierpliwy."
pies,"Owczarek południoworosyjski to silny, zrównoważony i żywy pies o silnym instynkcie obronnym. Początkowo wykorzystywano go do pilnowania stad, ale sprawdza się również jako stróż dobytku i ludzi."
pies,"Owczarek portugalski wykorzystywany jest do prowadzenia i pilnowania stad. To pies średnich rozmiarów, niezwykle inteligentny i zawsze czujny. Sprawdzi się również jako pies do towarzystwa."
pies,"Owczarek środkowoazjatycki, jak sama nazwa wskazuje, wywodzi się z terenów centralnej Azji. Jest to bardzo stara rasa psa – uważana za jedną z najstarszych – dlatego trudno jednoznacznie stwierdzić, jakie ma korzenie. Azjata jest wyjątkowo odważnym i nieustępliwym stworzeniem. Choć budzi respekt, a nawet grozę, tak naprawdę jest psem spokojnym i zrównoważonym. Jego siła, wielkość i specyficzne potrzeby powodują, że wymaga on doświadczonego, konsekwentnego i spokojnego przewodnika."
pies,"Owczarek staroangielski bobtail to prawdziwy pies pasterski, który uwielbia zaganiać zwierzęta, choć obecnie służy głównie jako pies do towarzystwa. Jest bardzo łagodny i sympatyczny, ale niezbyt posłuszny, dlatego potrzebuje doświadczonego właściciela. Bobtail świetnie sprawdzi się jako stróż, nie jest jednak agresywny. Ten towarzyski i czuły pies jest również doskonałym kompanem dla dzieci w każdym wieku."
pies,"Owczarek szetlandzki wygląda niczym miniaturowy „collie”, mimo że między tymi dwoma rasami istnieje wiele różnic. Miłośnicy owczarków szkockich długowłosych mocno protestują porównywaniu tych dwóch ras i przedstawianiu sheltie jako miniaturki collie. Owczarek szetlandzki to dynamiczny, łagodny i inteligentny pies pracujący, który jest bardzo oddany swemu opiekunowi."
pies,"Owczarek szkocki długowłosy ma takie same cechy jak jego bliski kuzyn, owczarek szkocki krótkowłosy, różni się od niego wyłącznie długością sierści. Rasa początkowo była wykorzystywana jako pies pasterski szkockich pasterzy. To bardzo inteligentny i wszechstronny pies, obecnie wykorzystywany między innymi jako przewodnik osób niewidomych. Prawdopodobnie najbardziej znanym przedstawicielem tej rasy jest bohater książki i filmu „Lassie wróć”. "
pies,"Owczarek szkocki krótkowłosy (collie krótkowłosy) to pochodzący z Wielkiej Brytanii pies wykorzystywany jako pies pasterski, do towarzystwa, sportowy i pomocniczy. Ten elegancki i dystyngowany pies jest spokojny i łagodny, ale potrzebuje dużej dawki aktywności fizycznej - świetnie sprawdzi się w wielu psich dyscyplinach sportowych. Istnieje również odmiana długowłosa - owczarek szkocki długowłosy, znany z książki i filmu „Lassie, wróć!”."
pies,"Owczarek z Majorki to duży i silny pies o hebanowym umaszczeniu. Za jego imponującym wyglądem kryje się lojalny charakter. Na początku służył jako pies pasterski, a także jako pies obronny i stróżujący. Często wykorzystywano go w gospodarstwach."
pies,"Parson russell terrier to niewielkich rozmiarów czworonóg, który cechuje się jednak wyjątkowym charakterem i ogromnym potencjałem. Choć obecnie pełni głównie rolę psa do towarzystwa, jest naprawdę świetnym sportowcem i oczywiście – jak to terier – myśliwym. Wesoły, energiczny, wytrwały, bardzo odważny i mocno przywiązany do bliskich, choć jednocześnie niezależny – tak w kilku słowach można opisać tego wspaniałego psa!"
pies,"Pekińczyk to drobny ozdobny pies do towarzystwa, o krótkich łapach, który z wyglądu trochę przypomina małego lwa. Nie wolno dać się zwieść jego niepozornej wielkości i rozczulającej mordce. Pekińczyk może okazać się prawdziwą małą bestią podporządkowującą sobie domowników, jeśli ci odpowiednio wcześnie nie zadbają o jego właściwe wychowanie i solidną socjalizację. Inteligentny i dość uparty, jest jednocześnie bardzo przywiązany do swojej rodziny."
pies,"Petit basset griffon vendéen to pies gończy wykorzystywany głównie do polowania na króliki i drobną zwierzynę. Jest odważny, może pracować w trudnym terenie (zarośla i ciernie), ma łagodne usposobienie i chętnie współpracuje."
pies,"Petit gascon saintongeois średniej wielkości czworonóg o eleganckiej i mocnej sylwetce. To wszechstronny pies myśliwski wykorzystywany w szczególności do polowań na zające. Choć jest bardzo energiczny, ma łagodne usposobienie i w domu zachowuje się spokojnie."
pies,"Pies faraona, często mylony z chartem, to pies myśliwski, który przy pracy wykorzystuje wszystkie swoje zmysły (węch, wzrok i słuch). Jest średnich rozmiarów, ma szlachetny wygląd oraz czujne, inteligentne, czułe i wesołe usposobienie. To wspaniały pies dla aktywnych i doświadczonych opiekunów."
pies,"Pies górski z Estrela to pochodzący z portugalskich gór Serra da Estrela pies pasterski. Był wykorzystywany do pilnowania stad, stróżowania oraz jako pies pociągowy. To inteligenty, ale nieufny pies, który wymaga doświadczonego przewodnika."
pies,"Pies grenlandzki to energiczny, odważny i niestrudzony nordycki pies zaprzęgowy. Jest dość przyjaźnie nastawiony do człowieka, ale nie przywiązuje się do jednej szczególnej osoby. Ma niezależną naturę, bywa konfliktowy w stosunku do innych psów. To prawdopodobnie najstarsza i jedocześnie najrzadziej spotykana rasa spośród szpiców zaprzęgowych (pozostałe to alaskan malamute, samojed i husky syberyjski)."
pies,"Pies tajwański to pies myśliwski, stróżujący i do towarzystwa. Ten średniej wielkości, umieśniony czworonóg jest niezwykle zwinny, wytrzymały i szybki. Jednocześnie taiwan dog to czuły pies rodzinny, niezwykle oddany swoim bliskim."
pies,"Pies z Castro Laboreiro to molos typu górskiego, wykorzystywany do pilnowania i ochrony stad. Nazwa rasy pochodzi od nazwy małej portugalskiej wsi z której pochodzi pies. Prawdopodobnie pies z Castro Laboreiro to jedna z najstarszych ras na Półwyspie Iberyjskim."
pies,"Pinczer austriacki to pies wyhodowany jako pies gospodarski. To energiczny, pogodny i czuły pies, który jest świetnym stróżem i towarzyszem rodziny."
pies,"Pinczer małpi jest nieustraszonym, wytrzymałym i niezwykle wiernym psem. To idealny towarzysz dla osób, które są w stanie zapewnić mu odpowiednią dawkę ruchu i szkolenie oparte na metodach pozytywnych. Uważajmy jednak na kontakty z dziećmi, bo affenpinczer nie znosi gwałtownego zachowania."
pies,"Pinczer miniaturowy, nazywany również ratlerkiem, to niewielki piesek o pogodnym usposobieniu i przyjaznym nastawieniu. Energiczny i bardzo aktywny, uwielbia wyzwania i szybko się uczy. Bywa też zadziorny oraz uparty, co jednak nie zmienia faktu, że potrafi być wesołym, pełnym uroku pupilem. Mocno przywiązuje się do właściciela, potrafi być zazdrosny o jego względy. Swoje niezadowolenie często wyraża dość głośno, przez co jest uznawany za hałaśliwego czworonoga. Pogodny charakter pinczera miniaturowego powoduje, że bardzo dobrze sprawdzi się w charakterze pupila całej rodziny, pod warunkiem, że będzie mieszkał w domu, w którym panuje względny spokój i będzie cieszył się zainteresowaniem ze strony opiekuna. Niekoniecznie odnajdzie się w otoczeniu małych dzieci, których zachowanie może być nieprzewidywalne, a tym samym trudne przez niego do zaakceptowania."
pies,"Istnieją dwie odmiany pinczera: średni i miniaturowy, popularnie zwany ratlerkiem. Pinczer średni, zwany też niemieckim, jest obecnie o wiele mniej popularny od pinczera miniaturowego, ale dawniej był bardzo cenionym psem gospodarskim. Ten przodek innych pinczerów to wyjątkowo towarzyski osobnik, który wymaga sporo uwagi opiekuna i rozmaitych zajęć, bo szybko się nudzi. Jest psem wyjątkowo energicznym, który doskonale będzie czuł się u boku aktywnego właściciela."
pies,"Pirenejski pies górski to duży czworonóg o grubym, białym futrze, który jest wykorzystywany do obrony stad w górach. To inteligenty, spokojny i czuły pies wobec swoich najbliższych, choć wobec obcych jest nieufny i zachowuje dystans. To bardzo stara rasa, wykorzystywana przez pasterzy żyjących na terenach dzisiejszej południowej Francji od wielu stuleci."
pies,"Płochacz niemiecki to średniej wielkości pies o wydłużonym ciele i półdługiej, brązowej szacie. To wesoły, łagodny i czuły towarzysz, choć jest wykorzystywany przede wszystkim jako pies myśliwski."
pies,"Podenco kanaryjski to wyjątkowy czworonóg – zarówno pod względem wyglądu, jak i charakteru. Choć w Polsce nie jest znany, w kraju swego pochodzenia jest bardzo popularnym czworonogiem i cenionym myśliwym. To pies niezwykle wytrwały, energiczny, odważny i silnie przywiązujący się do swojej rodziny. Jest jej oddany bezgranicznie i z wielkim zaangażowaniem będzie uczestniczył w jej codziennych aktywnościach."
pies,"Choć podenco z Ibizy nie jest chartem, przypomina go chociażby z wyglądu. To pies myśliwski, urodzony biegacz, który tropi zdobycz za pomocą wysoko rozwiniętego zmysłu słuchu i węchu. W domu jest spokojny, ułożony i bardzo czuły. Świetnie sprawdzi się jako pies do towarzystwa, ale ufa tylko swojemu panu. Podenco Ibicenco to bardzo stara rasa, jej korzenie prawdopodobnie 4000 lat p.n.e."
pies,"Podengo portugalski to żywy, inteligentny i wszechstronny pies. Może służyć do polowania, stróżowania i towarzystwa. Istnieją trzy rozmiary (mała, średnia i duża) oraz dwie odmiany, jeśli chodzi o sierść (krótkowłosa i długowłosa). Jest to bardzo rzadka rasa. W ojczystej Portugalii najczęściej spotyka się odmianę średnią, a poza jej granicami - miniaturową."
pies,"Pointer to pies, który w domu zachowuje się spokojnie, natomiast w pracy wykazuje ogromną energię. Wyżeł ten znany jest ze swojej szybkości. Poluje zawsze w galopie, natomiast wystawia zwierzynę w nieruchomej pozycji. To świetny pies do towarzystwa, jest łagodny, zrównoważony i łatwy do wyszkolenia, w stosunku do obcych bywa nieco nieśmiały. Swojego pana darzy prawdziwym uwielbieniem."
pies,"To wyjątkowy pies gończy przystosowany do każdego rodzaju terenu i zwierzyny. Poitevin jest niezwykle wytrzymały, energiczny i dynamiczny, pełen zapału przy pracy. Nadaje się na psa rodzinnego wyłącznie w sytuacji, gdy jesteśmy w stanie zapewnić mu dużą ilość wysiłku fizycznego."
pies,"Polski owczarek nizinny używany jest jako pies stróżujący i pasterski, a dzięki swojemu posłuszeństwu również jako pies do towarzystwa."
pies,"Porcelaine to doskonały posokowiec odpowiedni do każdego rodzaju zwierzyny. Ta mało popularna w Polsce rasa odznacza się silnym charakterem i ogromną energią podczas polowania, a spokojem w domu. Wobec rodziny, w tym również dzieci, porcelaine jest łagodny i przyjazny. Należy jednak traktować go głównie jako psa pracującego, a nie wyłącznie jako psa do towarzystwa."
pies,"Portugalski pies dowodny to średniej wielkości pies o gęstej, kędziarzawej sierści. To świetny pomocnik przy łowieniu ryb i aportowaniu, a także żywy i pogodny pies do towarzystwa."
pies,"Portugalski pies stróżujący to duży i silny molos typu górskiego wykorzystywany do pilnowania gospodarstw i stad."
pies,"Posokowiec bawarski – w porównaniu z wieloma innymi rasami – powstał stosunkowo niedawno, bowiem w XIX wieku. Jednak dzięki niesamowitemu węchowi i usposobieniu szybko zyskał ogromną popularność przede wszystkim na Węgrzech i w Austrii. W Polsce rasa nie jest bardzo dobrze znana, ale zainteresowanie nią powoli rośnie. To pies niezwykle zrównoważony i spokojny, który mocno przywiązuje się do swego opiekuna. Jest też bardzo inteligentny, a praca z nim to sama przyjemność."
pies,"Posokowiec hanowerski to pies gończy odpowiedzialny za szukanie ranionej zwierzyny. Jest silny i wyjątkowo wytrzymały, co czyni z niego doskonałego pomocnika przy pracy."
pies,"Pudel to pies o wielu zaletach, występujący w czterech odmianach wielkości: toy, miniaturowy, średni, duży oraz w pięciu umaszczeniach: pudel czarny, biały, srebrny, brązowy lub płowy. Jest bardzo inteligentnym psem, który mimo delikatnego wyglądu, w rzeczywistości jest niezwykle silny i radzi sobie w każdych warunkach. Dostosowuje się do wielu stylów życia i układów rodzinnych. Pogodne usposobienie, figlarność i czułość sprawiają, że jest on świetnym psem do towarzystwa gwarantującym spokojne i przyjemne współżycie z domownikami."
pies,"Pudelpointer to rasa, która powstała pod koniec XIX wieku w Niemczech przez skrzyżowanie pointera z pudlem. Pudelpointer to wszechstronny pies myśliwski, który radzi sobie równie dobrze w lesie, co w wodzie. Może polować na każdą zwierzynę. To także zrównoważony, refleksyjny i spokojny towarzysz rodziny."
pies,"Puli to niezwykle inteligentny, żywy i posłuszny pies niezwykle czuły wobec właściciela. Obecnie służy głównie jako pies do towarzystwa i wystawowy, ale cechy psa pasterskiego zachowały się w nienaruszonym stanie. Dzięki instynktowi obronnemu sprawdzi się jako stróż. Łatwo się szkoli, podczas pracy okazuje zaangażowanie."
pies,"Pumi to średniej wielkości pies pasterski z wyglądu przypominający teriera. Niegdyś używany do prowadzenia dużego bydła, dziś jest przede wszystkim psem rodzinnym. Ten aktywny i wesoły pies o wyglądzie pluszaka, świetnie sprawdzi się jako towarzysz osób prowadzących sportowy tryb życia."
pies,"Rhodesian ridgeback to żywy, wesoły i bardzo odważny pies, przywiązany do swojego pana i przyjazny wobec dzieci. To jedna z najstarszych psich ras. Pochodzący z Afryki rhodesian był wykorzystywany do tropienia zwierzyny, w tym lwów - jego zadaniem było sygnalizowanie obecności ofiary i jej naprowadzanie w pobliże myśliwych."
pies,"Rosyjski toy to mały, aktywny pies do towarzystwa o wesołym i dość zrównoważonym usposobieniu. Jest ciekawy, towarzyski i niezwykle wierny swojemu panu."
pies,"Rottweiler uznawany jest przede wszystkim za psa obronnego. Faktem jest, że rasa została ujęta w wykazie ras uznawanych za agresywne i do jej posiadania wymagane jest odpowiednie pozwolenie. Niemniej silny charakter rottweilera nie przekreśla go jako pupila rodziny. Odpowiednio szkolony i wychowywany, potrafi być czuły i opiekuńczy dla dzieci oraz posłuszny i oddany opiekunowi. Rottweilera trudno jednak uznać za czworonoga dla każdego. Do opieki nad nim potrzebne są zarówno wiedza i spora doza doświadczenia."
pies,"Saarlooswolfhond to obok wilczaka czechosłowackiego, jedna z dwóch ras powstałych ze skrzyżowania owczarka niemieckiego z wikiem. To wierny i godny, zaufania pies, choć zachował wiele cech swojego dzikiego przodka - jest wrażliwy i nieufny, a jednocześnie bardzo przywiązany do swojej rodziny."
pies,"Samojed to północna rasa o majestatycznym wyglądzie. Grube białe futro nadaje uroku jej przedstawicielom, a ich przyjazny charakter uwiedzie każdego. Ten biały pies, z natury niezależny, ale czuły, w szczególności w kontaktach z dziećmi, to doskonały towarzysz życia dla całej rodziny. Pierwotnie służył jako zwierzę zaprzęgowe, dlatego do prawidłowego rozwoju potrzebuje regularnej aktywności fizycznej. Najlepszymi właścicielami dla tej rasy będą osoby lubiące sport i mające doświadczenie w wychowywaniu upartych czworonogów."
pies,"Sarplaninac to doskonały, wytrzymały i silny pies obronny oraz stróżujący. Znany jest ze swego wielkiego spokoju, a nawet dyskrecji, pomimo imponujących rozmiarów. To zrównoważony pies, który nigdy nie okazuje agresji bez powodu. Jest niezwykle wierny i odważny, można na niego liczyć."
pies,"Schapendoes to pies pasterski używany początkowo do pilnowania stad owiec. Ten kudłaty, energiczny i wesoły pies obecnie służy głównie jako pies do towarzystwa. Jest blisko spokrewniony z polskim owczarkiem nizinnym."
pies,"Schipperke to wesoły, aktywny, energiczny i czujny pies pasterski. Mimo swych niewielkich rozmiarów posiada liczne zalety charakterystyczne dla psów większych ras."
pies,"Sealyham terrier to średniej wielkości uroczy pies o białym umaszczeniu. Nazwa rasy pochodzi od nazwy majątku jej założyciela Johna Edwardsa - położonej w Walii Sealyham Mansion. Sir Edwards chciał stworzyć rasę idealną do polowań na borsuki, lisy i wydry, ale Sealyham terrier szybko zyskał na popularności jako pies do towarzystwa i wystawowy. W latach 20. był jedną z ulubionych ras gwiazd Hollywood. Niestety obecnie rasa ta jest mało popularna, również w swoim ojczystym kraju."
pies,"Seter angielski to średniej wielkości wyżeł, który z wielu powodów może być uważany za psa doskonałego. To wyśmienity myśliwy, a zarazem wspaniały pies do towarzystwa dla całej rodziny. Ciepły, przyjacielski, posłuszny i serdeczny zachwyca dzieci i dorosłych łagodnością i zaangażowaniem w relacji z człowiekiem. Jako pies bardzo aktywny jest odpowiedni dla ludzi dysponujących czasem i preferujących sportowy tryb życia, by mogli sprostać jego dużym potrzebom ruchowym."
pies,"Seter irlandzki to pies należący grupy wyżłów. Szybkością jest w stanie rywalizować nawet z pointerem. Ma doskonały węch i potrafi z takim samym zapałem pracować na różnego rodzaju terenie. Ze względu na jego urodę często wykorzystuje się go również jako psa do towarzystwa i wystawowego. Ze względu na ogromny zapał do pracy bywa nazywany „czerwonym diabłem”. Istnieją dwie odmiany kolorystyczne (mahoniowa i czerwono-biała), każda z nich podlega własnemu wzorcowi."
pies,"Seter irlandzki czerwono-biały to wszechstronny pies, który świetnie sprawdzi się przy polowaniach oraz jako towarzysz codziennego życia. Wykorzystywany jest głównie do polowania na ptactwo na równinie lub na bagnach."
pies,"Seter szkocki (gordon) to wybitny pies myśliwski wyspecjalizowany w polowaniach na ptactwo. Ten pochodzący z Wielkiej Brytanii czworonóg nie jest jeszcze szczególnie popularny w Polsce (większą popularnością cieszy się m.in. seter angielski i irlandzki). Gordon jest przyjacielskim i czułym psem, mocno przywiązującym się do osób z najbliższego otoczenia. Jest również bardzo inteligentny i chętny do nauki. Śmiało można go polecić jako kandydata na psa rodzinnego!"
pies,"Pies rasy shar pei to zwierzę nietypowe, z powodu swoich charakterystycznych marszczeń i niebieskiego języka, które stanowią najbardziej cenione cechy charakterystyczne pośród amatorów tej rasy. Shar pei to zwierzę o zrównoważonym temperamencie i niezależnej naturze. Wychowanie tych chińskich psów walki, może okazać się skomplikowane, jeśli stosuje się brutalne metody. Shar pei to rasa psów inteligentnych, które szybko pojmują, czego się od nich oczekuje, jeśli okaże się im cierpliwość i konsekwencję. Ten opiekuńczy, spokojny i czuły, ale nie natrętny pies jest doskonałym towarzyszem dla rodzin z dziećmi."
pies,"Mocny charakter shiby sprawia, że z pewnością nie jest on psem dla każdego. Wymaga stanowczości i konsekwencji w postępowaniu. Właściwie wychowywany, staje się jednak wiernym i przywiązanym pupilem, który – choć dość niechętny do okazywania uczuć – jest bardzo lojalnym towarzyszem. Kochający aktywny tryb życia, shiba inu będzie doskonałym towarzyszem dla osób dynamicznych i lubiących sport, jeśli tylko będą wystarczajaco cierpliwi, aby odpowiednio wyedukować tego psiego uparciucha."
pies,"Shih tzu to niezwykle towarzyskie i przyjacielskie czworonogi o radosnym usposobieniu. Są to psy nieduże, które idealnie odnajdują się w roli tzw. psów kanapowych. Szczególnie polecane są rodzinom z dziećmi, osobom starszym i mniej aktywnym. Pieski shih tzu zaliczane są do grupy psów ozdobnych. Piękna sierść – w połączeniu z dystyngowanym wyglądem charakterystycznym dla tej rasy – sprawia, że właściciele psów shih tzu bardzo często biorą udział w wystawach. Rasa należy do tzw. psów pierwotnych."
pies,"Shikoku to jedna z sześciu japońskich ras szpiców (najpopularniejsza z nich to akita) i jedna z najstarszych. Jest świetnym pomocnikiem przy pracy (zwłaszcza przy polowaniu), a także idealnym towarzyszem życia dla osób lubiących uprawiać sport. Nie nadaje się dla każdego, bo jego niezależny charakter sprawia, że ciężko go wyszkolić. Jest wesoły, wierny i lojalny, świetnie sprawdzi się jako pies do towarzystwa."
pies,"Skye terrier jest terierem o wydłużonym ciele i eleganckim wyglądzie. To pełen godności pies, dość zaborczy w stosunku do swojego pana. Wobec obcych zachowuje się nieufnie, ale nie jest agresywny."
pies,"Spaniel bretoński (epagneul breton) to francuska rasa, która jest bardzo popularna na całym świecie dzięki umiejętnościom myśliwskim i cechom psa do towarzystwa. Ten inteligentny, posłuszny, energiczny i towarzyski pies łatwo dostosowuje się do trybu życia właściciela. Równie dobrze może towarzyszyć swojemu panu w całodziennym polowaniu, jak i spędzać czas z bliskimi w ciepłym domu. Jednak bez względu na tryb życia opiekuna, ten dynamiczny z natury pies potrzebuje systematycznego, intensywnego wysiłku."
pies,"Spaniel francuski jest mądrym psem, co można u niego zaobserwować wyjątkowo wcześnie : niektóre osobniki potrafią wystawiać zwierzynę już od trzeciego miesiąca życia! To bardzo łagodny pies do towarzystwa, który szybko się uczy, przyjaźnie podchodzi do innych psów i uwielbia dzieci. Jest zarówno wspaniałym psem pracującym, jak i idealnym towarzyszem życia dla całej rodziny."
pies,"Spaniel kontynentalny to łagodny i oddany pies do towarzystwa, czasem może nieco nazbyt natarczywy w domaganiu się uwagi i pieszczot. Najspokojniejsze osobniki nadają się dla starszych osób, natomiast osobniki najbardziej energiczne będą świetnymi kompanami dziecięcych zabaw. Istnieją dwie odmiany tej rasy różniące się od siebie ułożeniem uszu: papillon ma stojące uszy, a phalene opadające."
pies,"Spaniel pikardyjski to doskonały myśliwy, a także przyjazny, czuły i oddany pies do towarzystwa. To bliski kuzyn niebieskiego spaniela pikardyjskiego, od którego różni się tylko kolorem umaszczenia."
pies,"Springer spaniel angielski to czuły i sympatyczny pies, przyjaźnie nastawiony do dzieci, dość żywy, ale spokojniejszy niż cocker spaniel angielski. Sprawdza się również jako wszechstronny pies myśliwski. Świetnie czuje się zarówno na lądzie, jak i w wodzie, może polować na liczną zwierzynę, doskonale pełni też funkcję psa pracującego i psa do towarzystwa."
pies,"Springer spaniel walijski to wytrzymały, żywy i wesoły pies, służący niedyś do płoszenia zwierzyny. Od swojego bliskiego kuzyna springer spaniela angielskiego różni się umaszczeniem (jest zawsze rudo-biały) i nieco drobniejszą budową. Walijczyk to uroczy i czuły, choć nieco uparty pies, który uwielbia zabawę."
pies,"Energiczny i żywiołowy staffordshire bull terrier potrafi być bardzo towarzyskim i oddanym pupilem. Inteligentny i pojętny, szybko się uczy. Potrafi jednak być uparty i stawiać na swoim, odmawiając współpracy podczas szkoleń. Dlatego też wymaga stanowczego, aczkolwiek łagodnego traktowania. Z pewnością będzie idealnym kompanem dla tych, którzy uwielbiają aktywność fizyczną i są w stanie poświęcić swojemu pupilowi sporo czasu."
pies,"Sznaucer miniaturowy to najmniejszy przedstawiciel sznaucerów. Choć charakterem przypomina pozostałe sznaucery (olbrzyma i średniego), ma bardzo dużo cech typowych dla psów ras małych. Jest niezwykle bystry i energiczny, a także odważny i – pomimo niewielkiego wzrostu – bardzo wytrzymały. Obecnie pełni rolę psa do towarzystwa, choć zdecydowanie nie jest typowym kanapowcem."
pies,"Sznaucer olbrzym ma silny i jednocześnie bardzo zrównoważony charakter. Niezwykle przywiązuje się do właściciela i pozostałych członków rodziny. Nie stanowi zagrożenia dla dzieci i wykazuje nieufność wobec obcych. Pies ten jest dobrym, odważnym i czujnym stróżem. Sprawdzi się zarówno jako pies do towarzystwa, służbowy i sportowy."
pies,"Sznaucer średni to wyjątkowo sympatyczny pies o wesołym, łagodnym usposobieniu. Kocha zabawę i towarzystwo ludzi. Pomimo tego, że nie należy do kanapowców, po intensywnej aktywności chętnie przytuli się do opiekuna w ramach odpoczynku, oczekując czułości i odwdzięczając się tym samym. Jest czujny, odważny, wytrzymały i inteligentny, szybko się uczy, co czyni z niego wspaniałego stróża i psa rodzinnego."
pies,"Szpic fiński to północny pies myśliwski o wesołym usposobieniu. Używany do polowania na ptactwo, drobne szkodniki, zwierzynę wodną i łosie. Pies ten z zapałem pracuje, jest niezależny, ale współpracuje podczas wykonywania zadania."
pies,"Szpic japoński to wesoły pies, serdeczny wobec bliskich i niezwykle zdystansowany w stosunku do obcych. Jego jedyną wadą jest duża niezależność i brak posłuszeństwa."
pies,"Szpic miniaturowy pomeranian to uroczy czworonóg. Pomimo swych niewielkich rozmiarów ma wielkie serce i mocno przywiązuje się do swojej rodziny. Jest niesamowicie inteligentnym stworzeniem. I niech nie zwiedzie Cię jego wygląd! Pomimo tego, że to maluch, jest bardzo aktywny i wytrwały, dlatego – z powodzeniem może startować w rozmaitych dyscyplinach psiego sportu, jak m.in. agility."
pies,"Szpic niemiecki istnieje w pięciu rozmiarach, od szpica miniaturowego (pomeranian) po szpica dużego. Są to wesołe, przyjazne i czułe psy, dość zdystansowane wobec obcych, przez co sprawdzają się jako stróże. Charakteryzują się inteligencją, łatwo się je szkoli, doskonale sprawdzą się w rodzinach z dziećmi."
pies,"Szpic wilczy jest rasą pierwotną o wyjątkowym charakterze i umiejętnościach. Ten wspaniały stróż jest obecnie także psem do towarzystwa i doskonale odnajduje się w tej roli. Choć cechuje się pewnym stopniem niezależności i bywa uparty, to wspaniały czworonożny przyjaciel, który jest bardzo towarzyski i w gruncie rzeczy oddany swoim bliskim."
pies,"Szpic włoski to wesoły i żywy niewielki piesek, który nigdy nie traci czujności. Jest niezwykle czuły wobec członków swojej rodziny i dzieci, świetnie sprawdzi się jako pies do towarzystwa i stróżujący. Jest bardzo sympatyczny i ma wielkie „poczucie humoru”, uwielbia się bawić i żartować. To rzadka, mało rozpowszechniona na świecie rasa."
pies,"Terier brazylijski to niewielki, towarzyski pies, który kocha ruch, a zwłaszcza... skakanie. Pierwotnie był psem myśliwskim polującym na drobną zwierzynę, a obecnie jest wspaniałym towarzyszem rodziny, a także niezawodnym stróżem."
pies,"Terier czeski początkowo służył jako pies myś liwski na lisy i borsuki. Rasa została stworzona przez czeskiego hodowcę Frantiska Horâka pod koniec lat 40. w wyniku skrzyżowania dwóch innych odmian terierów – szkockiego i Sealyhama. FCI uznała ją w 1963 r. Obecnie terier czeski hodowany jest gł ównie jako pies do towarzystwa."
pies,"Terier irlandzki to żywy, zwinny i energiczny pies o charakterystycznym czerwonym umaszczeniu. Sprawdzi się jako wesoły towarzysz rodziny, pies stróżujący i oczywiście, myśliwski."
pies,"Terier japoński to elegancki i niewielki pies o żywym i wesołym usposobieniu. To inteligentny i miły pies do towarzystwa, który, w przeciwieństwie do większości terierów, jest posłuszny i łatwy do ułożenia."
pies,"Teriera szkockiego można lubić lub nie, ale nikt nie pozostaje wobec niego obojętny. To pies o silnym charakterze i wyglądzie rozpoznawalnym z daleka. Jest zadziorny, odważny i wierny. Mimo wesołego i przyjaznego usposobienia nie okazuje przesadnie uczuć."
pies,"Mimo swej nazwy pies ten nie jest terierem. Początkowo wykorzystywano go jako psa pasterskiego i stróżującego, następnie zaś stał się psem do towarzystwa i do tej właśnie grupy został zakwalifikowany przez FCI. W Tybecie uważano go za świętego, przynoszącego szczęście psa. Ma znacznie żywsze usposobienie niż jego tybetańscy kuzyni z tej samej sekcji (psów tybetańskich). Ten wesoły, posłuszny i inteligentny piesek świetnie sprawdzi się jako towarzysz rodziny."
pies,"Terier walijski doskonale sprawdza się jako pies pracujący, ale obecnie wykorzystywany jest raczej jako pies do towarzystwa i wystawowy. Ten energiczny i wesoły pies mimo silnego temperamentu, jest dość posłuszny."
pies,"Thai ridgeback to aktywny i niezależny pies, niedgyś wykorzystywany do eskortowania wozów i do stróżowania. Ten pies myśliwski uwielbia ruch na świeżym powietrzu, ale w domu potrafi zachowywać się spokojnie. Jego cecha charakterystyczną jest pręga na grzbiecie z odwrotnie układającej się sierści."
pies,"Tornjak, inaczej bośniacko-chorwacki pies pasterski, to rasa w Polsce mało znana. Należy on do molosów typu górskiego. Jest pokaźnych rozmiarów czworonogiem o dumnej postawie i wspaniałym charakterze. W stosunku do obcych jest bardzo nieufny, ale nigdy agresywny bez przyczyny. Oddany swoim bliskim i bardzo posłuszny, jeśli tylko zostanie poddany odpowiednio wcześnie szkoleniu, które dostosowane będzie do jego naturalnych potrzeb i możliwości. Tornjak to rasa, którą warto bliżej poznać!"
pies,"Tosa, wcześniej zwana Tosa Inu jest energicznym i odważnym psem bojowym, w Europie znanym głównie jako pies stróżujący i do towarzystwa. Jest bardzo spokojna i cicha, nigdy nie atakuje bez powodu. Obejmuje ją ustawa dotycząca psów niebezpiecznych kategorii 1, jeśli nie ma rodowodu, i kategorii 2, jeśli jest wpisana do ZKWP."
pies,"Västgötaspets to pochodzący ze Szwecji pies pasterski. Mimo niewielkich rozmiarów jest w stanie prowadzić bardzo liczebne stada dzięki swojej szybkości i odwadze. Jest posłuszny, inteligentny i mocno przywiązany do swojej rodziny."
pies,"Welsh corgi pembroke to ulubiona rasa królowej Elżbiety II. To żywy, czuły, wesoły i towarzyski pies pasterski. Świetnie sprawdza się jako pies do towarzystwa, choć wcześniej wykorzystywano go do pilnowania stad, stróżowania i do polowań."
pies,"West highland white terrier to mały, pełny energii i niezwykle odważny psiak. Bywa łobuziakiem, ale sprawi radość każdemu, kto znajdzie czas, by wesprzeć go w rozwijaniu jego licznych umiejętności i zaspokoić wszystkie potrzeby."
pies,"Westfalski gończy krótkonożny to rzadka rasa pochodząca z Niemiec, jest traktowany jako mniejsza odmiana gończego niemieckiego. Ta niewielka rasa została wyhodowana do pomocy w polowaniach na lisy i borskuki. „Dachs” to niemiecku „borsuk”, a „Bracke” to liczba mnoga oznaczająca „psy gończe”."
pies,"Whippet to łagodny, czuły i zrównoważony chart średnich rozmiarów, o cichym i wrażliwym usposobieniu. Wymaga bliższego poznania, dzięki któremu nauczymy się z nim spokojnie porozumiewać. Szacunek i cierpliwość są konieczne, by pies współpracował z właścicielem. Jeśli poczuje się dobrze, będzie wyjątkowym towarzyszem. Ten sportowy i wytrzymały chart nadaje się dla osób mających dużo czasu i prowadzących aktywny tryb życia."
pies,"Wilczak czechosłowacki to rasa hybrydowa, która łączy w sobie dzikie cechy wilka i udomowione usposobienie owczarka niemieckiego. Jest to udane, ale jeszcze nie do końca ustabilizowane połączenie, które wymaga dodatkowej selekcji zapewniającej uzyskanie bardziej zrównoważonych osobników. Wilczak czechosłowacki jest psem wytrzymałym, aktywnym, niezwykle przywiązanym do grupy społecznej i używającym systemu komunikacji zupełnie innego niż jego współbracia. Nie nadaje się zatem dla każdego. Przed zakupem tak nietypowego zwierzęcia konieczne jest dokładne zapoznanie się ze specyfiką rasy. Wygląd w żadnym wypadku nie powinien być jedynym kryterium wyboru psa."
pies,"Wilczarz irlandzki, zwany również chartem irlandzkim, to bardzo stara rasa psa, której początki sięgają czasów przed naszą erą. Choć to wspaniały myśliwy, wyspecjalizowany w polowaniu na grubszą zwierzynę, obecnie występuje głównie w roli psa do towarzystwa. Jest psem bardzo zrównoważonym i oddanym właścicielowi, choć ten na względy czworonoga musi sobie zasłużyć!"
pies,"Wyżeł duński to wszechstronny pies pracujący wykorzystywany do polowania na ptactwo. To spokojny i odważny pies o doskonałym węchu i słuchu."
pies,"Istnieją dwie odmiany wyżła francuskiego – typ gaskoński (duży) i pirenejski (mały). Są to wszechstronne psy myśliwskie, niezwykle posłuszne i towarzysko nastawione do dzieci, innych psów oraz zwierząt domowych. To doskonałe psy pracujące i do towarzystwa."
pies,"Wyżeł fryzyjski to wierny i posłuszny pies myśliwski. Łagodne usposobienie i łatwość adaptacji sprawiają, że wyżeł fryzyjski to także wspaniały pies rodzinny."
pies,"Wyżeł hiszpański z Burgos wykorzystywany jest do polowania na zwierzynę i ptactwo. Ten wytrzymały pies może pracować w każdym terenie, polując zarówno na drobną, jak i na dużą zwierzynę."
pies,"Wyżeł niemiecki długowłosy to pies o mocnej, eleganckiej sylwetce i przyjaznym usposobieniu. Jest wszechstronnym psem myśliwskim, początkowo hodowanym do polowania na ptactwo. Historia rasy sięga średniowiecza, jednak pierwszy raz zaprezentowano ją na wystawie psów w Hanowerze w 1879 wraz z wyżłem niemieckim krótkowłosym."
pies,"Wyżeł niemiecki krótkowłosy to jedna z trzech odmian wyżła niemieckiego (obok wyżła szorstkowłosego i długowłosego). Jest wszechstronnym, zrównoważonym i godnym zaufania psem myśliwskim."
pies,"Wyżeł niemiecki szorstkowłosy to wszechstronny pies myśliwski, który może pracować na równinie, w lesie i na bagnach. Wyżeł niemiecki szorstkowłosy to jedna z trzech odmian wyżła niemieckiego (obok wyżła krótkowłosego i długowłosego)."
pies,"Istnieją dwie odmiany wyżła węgierskiego: krótkowłosa i szorstkowłosa. Traktuje się je jako dwie odrębne rasy, które posiadają jednak te same cechy. Są to wszechstronne psy myśliwskie wykorzystywane w polu, w lesie i w wodzie. Wyżeł węgierski ma niewiarygodny węch, doskonale sprawdza się przy wystawianiu zwierzyny i aportowaniu. Jest świetnym pomocnikiem myśliwych. To także fantastyczny pies do towarzystwa, który dostosuje się do różnych trybów życia."
pies,"Wyżeł weimarski ma majestatyczny wygląd, głównie dzięki szarej, czasem niebieskawej szacie. To doskonały, niezwykle wszechstronny myśliwski pies aportujący, który nadaje się dla wielu różnych osób. Świetnie sprawdzi się też jako pies rodzinny – dobrze dogaduje się z dziećmi i uwielbia wszelkie oznaki czułości. Ten niemiecki pies to doskonały pupil dla wysportowanych i dynamicznych osób, które są w stanie zaspokoić jego duże zapotrzebowanie na aktywność fizyczną i umysłową."
pies,"Bracco italiano, czyli wyżeł włoski krótkowłosy, należy do sekcji wyżłów kontynentalnych. Rasa ta bardzo dobrze sprawdza się na polowaniach, dlatego jej przedstawiciele są nieocenionymi towarzyszami myśliwych. Wyżej włoski bardzo rzadko pełni funkcję wyłącznie psa do towarzystwa. Choć podobno ma trudny charakter, przy rodzinie okazuje się spokojnym i uczuciowym pupilem. To pies o dwóch obliczach: w domu jest łagodnym towarzyszem rodziny, ale w pracy – spuszczony ze smyczy – daje z siebie wszystko, by wypełnić powierzone mu zadanie."
pies,"Wyżeł włoski szorstkowłosy to świetny pomocnik w pracy i doskonały towarzysz całej rodziny. Jest bardzo przyjazny, łagodny, czuły i niezwykle inteligentny, co sprawia, że jest wspaniałym psem rodzinnym. To zdecydowanie rasa, która zasługuje na większą popularność."
pies,"Yorkshire terrier to żywy, niezwykle inteligentny pies, którego nie należy traktować jak zabawki, lecz podchodzić do niego jak do prawdziwego teriera. Mimo że służy głównie jako pies do towarzystwa i wystawowy, jest to zapalony łowca szczurów, do czego zresztą został pierwotnie stworzony. Sprawdzi się także jako pies alarmujący. Jest najmniejszym z terierów, obecnie niezwykle popularnym na całym świecie – od Stanów Zjednoczonych po Europę."
kot,"Rasa kot amerykański bobtail jest wynikiem genetycznej mutacji. Powstała w sposób spontaniczny czyli bez ingerencji człowieka. Pod żadnym względem nie jest rasą hybrydową i nie ma nic wspólnego z kotem japońskim bobtail. Człowiek przyłożył rękę wyłącznie do wyboru osobników o naturalnym, krótszym niż zazwyczaj ogonie - w celu utrwalenia tej charakterystycznej dla rasy cechy. Amerykański bobtail z wyglądu przypomina rysia, ale dziką ma jedynie aparycję, ponieważ w głębi serca jest w pełni domowym czworonogiem."
kot,"American curl to wyjątkowy kot o uszach w kształcie półksiężyca wywiniętego na zewnątrz. Niezwykłe uszy rasa zawdzięcza spontanicznej mutacji genu, która wystąpiła u pewnej kotki na południu USA na początku lat osiemdziesiątych. Koty tej rasy lubią zabawę, są żywe i aktywne. Genetyczne bogactwo rasy przejawia się poprzez olbrzymią ilość umaszczeń. Oprócz tego, małżowina uszna może być w różnym stopniu wywinięta. Tego wyjątkowego kota o miłej aparycji trudno nie zauważyć."
kot,"Kot amerykański krótkowłosy w Ameryce Północnej jest tym, czym kot brytyjski krótkowłosy w Anglii, a kot europejski krótkowłosy w Europie kontynentalnej. Mowa tu o trzech rasach krótkowłosych kotów, które ukształtowały się naturalnie, żyjąc w pobliżu człowieka, wykorzystywane przez niego jako najlepsza broń przeciwko myszom i szczurom. Z biegiem czasu człowiek zaprosił je do domu, a w końcu pokochał. Choć bez wątpienia mają wspólne korzenie, to każda z tych ras posiada pewne cechy szczególne i nie da się ich ze sobą pomylić. Kot amerykański może się poszczycić równie szlachetnym pochodzeniem co wszystkie pozostałe rasy kotów – nawet jeśli Europa wciąż niechętnie to przyznaje!"
kot,"Historia tego półdługowłosego kota sięga ponad dwa tysiące lat wstecz, na tereny Azji Wschodniej. Swym pełnym wdzięku chodem i jedwabistym futrem skradł serca francuskiej monarchii czasów Króla-Słońce. To żywy, ciekawski i psotny kot, który lubi też chwile czułości z członkami rodziny. Tureckie angory mają zdecydowany charakter - wiedzą co lubią, a czego nie, a każdy, kto im się nie podporządkuje, powinien mieć się na baczności!"
kot,"Cechami rozpoznawczymi kota brytyjskiego długowłosego, podobnie jak jego krótkowłosego kuzyna, są jego krągła aparycja i mięciutkie futerko. Choć ambasadorem rasy pozostaje kot niebieski, każdy British Longhair, bez względu na maść, wygląda dostojnie i elegancko. Jego długa sierść, niegdyś uważana za wadę, dziś jest pożądaną cechą, która nadaje mu bajecznego wyglądu i wzbudza czułość. Kot brytyjski długowłosy jest bez wątpienia czarujący i bije od niego siła spokoju!"
kot,"Ten kot jest ulubieńcem Anglików. Urocza okrągła mordka, pluszowe futerko i wygląd „misia” bez wątpienia mogą oczarować każdego. Gdy jeszcze w starożytności pojawił się na angielskich ziemiach, miał za zadanie tępić szczury. Jego wyjątkowa uroda, a także niebieski kolor futra u najpopularniejszej odmiany sprawiają, że często mylony jest z kartuzem. Kot brytyjski krótkowłosy to niezmiennie bardzo popularna rasa. Występuje również w odmianie długowłosej, o nazwie British Longhair – kot brytyjski długowłosy."
kot,"Kot burmilla wywodzi się z Anglii, a nazwa rasy jest związana z jej pochodzeniem i stanowi połączenie nazw „Burmese” (kot burmski) oraz Persan Chinchilla (kot perski szynszylowy). W istocie, pierwszy kot burmilla przyszedł na świat w 1981 roku z przypadkowego krycia burmskiej liliowej kotki przez srebrzystego szynszylowego persa. Rasę utrwalono, aby zachować połączenie burmskiego fenotypu i perskiego charakteru. Burmilla należy do grupy ras azjatyckich. Jest znany z łatwości w pielęgnacji i spokojnego charakteru."
kot,"Chausie jest kocią hybrydą, która powstała ze skrzyżowania kota domowego z dzikim kotem błotnym gatunku felis chaus, lub po prostu chaus, któremu zawdzięcza swą nazwę. Chaus występuje w niektórych rejonach środkowej Azji, na Bliskim Wschodzie i w Afryce. To duży, atletyczny i pełen energii dziko wyglądający kot, który uwielbia duże przestrzenie."
kot,"Cornish rex to kot o wydłużonej i smukłej sylwetce charta, obdarzony charakterystycznymi dużymi uszami. Jego sierść jest również wyjątkowa - futerko reksa przypomina delikatny falisty meszek. Skręcone są nawet jego wąsy. To wyjątkowo łagodny i czuły kot - wspaniały towarzysz rodziny."
kot,"Cymric to ni mniej ni więcej jak długowłosa odmiana kota manksa. Pod względem fizycznym i genetycznym obie rasy są identyczne. Wyjątek stanowi długość okrywy włosowej. Pomimo że co do naturalnego powstania rasy na wyspie Man nie ma wątpliwości, prawa do cymirka roszczą sobie kanadyjscy hodowcy, którzy ponoć pracowali nad utrwaleniem jego charakterystycznych cech. Spór pozostaje otwarty, dlatego po dziś dzień nie wszystkie organizacje felinologiczne uznają cymrika za odrębną rasę."
kot,"Pod względem budowy ciała Devon rex przypomina nieco reksa kornwalijskiego. Ma smukłe łapy, muskularne ciało i ogon, jednak różni się od Cornisha już chociażby kształtem głowy. Falista sierść Devona przypomina futerko pudla lub – jeszcze bardziej – jagniątka. Z kolei duże, zaokrąglone uszy można porównać do uszu nietoperza. Bez dwóch zdań, kot tej rasy ma wyjątkowy wygląd!"
kot,"Pierwszą reakcją ludzi na widok dońskiego sfinksa często jest okrzyk „A cóż to ma być?!”. Rzeczywiście, jego wygląd jest jak najbardziej niezwykły. Tymczasem, przy bliższym poznaniu, nie pozostaje nam nic innego, niż go pokochać. Doński sfinks jest kotem ujmującym zarówno swoim szczególnym wyglądem, jak i charakterem. Bardzo dużo zyskuje, gdy się go lepiej pozna. Oczy w kształcie migdału, szczególna faktura skóry i jej fałdki mogą oczarować albo być odpychające. Jedno jest pewne - wobec takiej oryginalności nikt nie pozostanie obojętny."
kot,"Kota europejskiego krótkowłosego nie tak łatwo odróżnić od zwykłego dachowca. Ten ostatni może naszego rasowca bardzo przypominać, to znaczy nie mieć cech, które by je odróżniały. Niemniej jednak europejczyk to jedna z najstarszych na świecie ras. Jej korzenie sięgają czasów starożytnych, a dokładniej mówiąc przodka kotów domowych – kota nubijskiego (Felis silvestris lybica). Był to kuzyn żbika, udomowiony przez Egipcjan, a w Europie rozpowszechniony przede wszystkim przez Rzymian. Jest to najpopularniejszy kot na kontynencie europejskim. Niegdyś strażnik silosów, dziś po prostu towarzysz człowieka. Jednak wbrew pozorom „rasowego”, czyli rodowodowego kota europejskiego znaleźć bardzo trudno!"
kot,"Rasy Scottish i Highland obie wywodzą się ze Szkocji. Highland jest krzyżówką kota brytyjskiego z perskim i występuje w odmianach zwisłouchej („fold”) oraz prostouchej („straight”). Podczas wystaw występują w odrębnych kategoriach. Highland jest kotem średniej wielkości i o krępej budowie ciała. Łatwo dogaduje się zarówno z ludźmi, jak i zwierzętami. Cieszy się dobrym zdrowiem."
kot,"Słowo „bobtail” pochodzi od angielskiego „bobbed tail” i znaczy „skrócony ogonek”. Japoński bobtail jest więc dokładnie taki, jak wskazuje nazwa tej rasy - to kot, który pochodzi z Japonii i ma, w naturalny sposób, ogon znacznie krótszy, niż przeciętny domowy kot. Rzeczywiście, ogonek bobtaila jest nie tylko krótki, ale w dodatku skręcony, przez co tworzy swoisty pomponik u dołu grzbietu, wyjątkowy i niepowtarzalny niczym odcisk palca. Jest to rasa mało rozpowszechniona w Europie, a warto ją bliżej poznać. Japoński bobtail jest kotem wyjątkowo radosnym, energicznym i ujmującym, nie powinno więc dziwić, że w Kraju Kwitnącej Wiśni symbolizuje szczęście!"
kot,"Kot khao manee jest rzadko spotykany i owiany aurą tajemnicy, a jego nazwa po tajsku dosłownie oznacza „biały klejnot”. Istotnie, to niezwykle stara rasa, a wzmianki o niej pojawiają się w tajskich doniesieniach z początku XIV wieku. Według tajskich wierzeń, khao manee przynosi szczęście jak talizman i posiadanie go niegdyś zarezerwowane było wyłącznie dla członków królewskiego rodu. Rasa swoją nazwę zawdzięcza oczywiście nieskazitelnie białej szacie, ale też oczom, które lśnią niczym dwa cenne kamienie, najlepiej o dwóch różnych kolorach."
kot,"Korat, w Tajlandii nazywany „Si-Sawat” (kolor pomyślności), fascynuje pełnymi blasku zielonymi oczami oraz niebieską, lekko posrebrzaną szatą, która według tajskich wierzeń ludowych, przynosi szczęście i symbolizuje bogactwo."
kot,"Długo uważano, że kot kartuski wywodzi się od mnichów z zakonu kartuzów, zwanego również „Chartreux”, ale tak nie jest. We Francji rasa jest tak popularna, że zyskała miano „kota Francuzów”. Jej główną charakterystyczną cechą jest bardzo gęste futro, którym niegdyś z powodzeniem handlowano, udając że jest futrem z norek. Kolejnym znakiem rozpoznawczym kartuza są złote oczy, przez które paradoksalnie często jest mylony z kotem brytyjskim krótkowłosym, czyli „kotem Brytyjczyków”."
kot,"Dla jednych jest podobny jak dwie krople wody do Felis lybica - afrykańskiego przodka współczesnego kota domowego, zaś dla innych to właśnie jego uroda, wielkie uszy, oczy w kształcie migdału i kolor sierści musiały być inspiracją dla malowideł i innych dzieł sztuki starożytnego Egiptu. Tymczasem badania genetyczne wskazują, że kot abisyński ma też przodków pochodzących z południowo-wschodniej Azji. Tak czy inaczej jest to bardzo stara, przepiękna rasa, której charakterystyczne umaszczenie i królewski wygląd wspaniale współgrają z ujmującą osobowością i niespożytą energią."
kot,"Niektóre spontaniczne mutacje genetyczne dają na tyle ciekawe efekty, że hodowcy podejmują decyzję o stworzeniu całkiem nowej rasy. To właśnie miało miejsce w przypadku kota amerykańskiego szorstkowłosego. Ta stosunkowo młoda rasa to po prostu kot amerykański krótkowłosy o zmutowanym genie dominującym, który sprawia, że futro jest sztywne i poskręcane, podobnie jak u psa foksteriera. Ten wciąż mało znany w Europie kot powoli zyskuje na popularności nie tylko ze względu na swój wyjątkowy wygląd, ale również dlatego, że jest bardzo rodzinny i z łatwością się adaptuje, co po angielsku można określić jako „easy-going”."
kot,"Choć nazwa rasy może sugerować co innego, kot balijski nie pochodzi z wyspy Bali. W miotach kotów syjamskich sporadycznie pojawiają się kocięta o półdługiej sierści. Niegdyś, z punktu widzenia hodowców syjamów, kociaki te nie spełniały standardów rasy, przez co nie były kwalifikowane do dalszej hodowli. Dopiero w 1950 r. długowłosymi kotami zainteresowały się dwie hodowczynie, które postanowiły utrzymać tę szczególną cechę, a tym samym stworzyć nową rasę. Od kotów bił taki wdzięki, że jedna z hodowczyń postanowiła zmienić nazwę rasy (wcześniej były nazywane po prostu kotami syjamskimi półdługowłosymi). Elegancja tancerek balijskich okazała się być najlepszym skojarzeniem, które przywodzą na myśl pełne gracji ruchy tego kota. Stąd też nadano kotu miano kota balijskiego."
kot,"Na tego kota nie sposób nie zwrócić uwagi, zarówno ze względu na jego urodę, jak i niespożytą energię. Jest połączeniem gracji i elegancji. To fantastyczne zwierzę nikogo nie pozostawi obojętnym. Będziemy mieli wrażenie obcowania z domowym lampartem, naturalnie ze względu na jego wygląd, ale również temperament. Jeśli myślimy o adopcji kota bengalskiego, bądźmy przygotowani na to, że bierzemy do siebie małe tornado. Jeżeli wolimy spokój i ciszę domowych pieleszy, lepiej zrezygnować z tego pomysłu, bo kot bengalski na pewno da nam popalić! Z drugiej strony, jeśli naprawdę pragniemy stanąć twarzą twarz z chodzącym kataklizmem, obcowanie z tym małym lampartem gwarantuje olbrzymią radość oraz godziny zabaw i bólu brzucha ze śmiechu!"
kot,"Jeśli nie jesteśmy przesądni i uwielbiamy panterę Bagheerę z „Księgi dżungli”, kot domowy bombajski jest stworzony dla nas! Rasa powstała właśnie po to, aby wyglądać jak mała, czarna jak smoła pantera! Na próżno szukać na jej futrze białej plamki czy nawet włosa! Czarna szata i żółte oczy dodają jej niezaprzeczalnego uroku!"
kot,"Choć nazwa tej rasy po angielsku znaczy „birmański” (ang. Burmese), kot burmański zupełnie nie przypomina świętego kota birmańskiego, a w USA niektóre jego odmiany znane są też pod nazwą „kot malajski”. Protoplastką wszystkich burmańczyków jest przywieziona z Birmy kotka o brązowej szacie i ciemniejszych kończynach – stąd właśnie wywodzi się nazwa rasy. Istnieją dwie linie kotów burmańskich – brytyjska i amerykańska. Różnią się one kilkoma cechami anatomicznymi głowy i pyszczka."
kot,"Jak wskazuje nazwa rasy, kot cejloński pochodzi z wyspy Cejlon, czyli dzisiejszej Sri-Lanki. Do Europy, a dokładnie Mediolanu, trafił dopiero w 1984 roku. Jest niezwykle rzadką rasą. We Włoszech i Francji występuje jedynie kilka osobników. Międzynarodowa organizacja felinologiczna FIFe zarejestrowała rasę dopiero w 1993 r. To bardzo żywy kot, którego największym dziwactwem jest upodobanie do miąższu kokosa, co chyba najlepiej dowodzi pochodzenia z krajów tropikalnych!"
kot,"Legendarny urok, jedwabiste futro, tajemnicze spojrzenie ... W ciagu tysięcy lat po udomowieniu, kot stał się bezsprzecznym towarzyszem człowieka, wnoszącym iskierkę radości w życie milionów ludzi na całym świecie. Niewątpliwie zawdzięcza to wrodzonym cechom takim jak inteligencja, wytrzymałość i zdolność adaptacji. Obecnie stowarzyszenia felinologiczne uznają ponad czterdzieści ras, a wszystkie z nich mają wspólnego przodka - kota pospolitego. Dzięki swej różnorodności, dachowiec podbił nawet najbardziej zatwardziałe serca!"
kot,"Podobieństwo egipskiego mau do kotów uwiecznionych na staroegipskich dziełach sztuki jest tak żywe, że mogłoby się zdawać, że czas stanął w miejscu! Kot egipski to rasa w pełni naturalna, co oznacza, że nie została stworzona przez człowieka. Mau konkuruje z kotem abisyńskim o miano najstarszej odnotowanej rasy kota domowego. Posągowa sylwetka, agrestowe oczy, charakterystyczna, lekko zmartwiona mina, stoicka siła oraz spokojny i uległy temperament przypuszczalnie są przyczyną, dla której faraonowie wznieśli go na ołtarze i że budzi pewien podziw nawet dzisiaj."
kot,"Kot egzotyczny, występujący pod międzynarodową nazwą Exotic lub Exotic Shorthair, naprawdę wygląda jak pluszowy miś. Ma bardzo gęste futro, któremu wprost nie można się oprzeć, jest okrąglutki, miły i spokojny, ale ze szczyptą dziecięcej fantazji. Adaptuje się do każdego rodzaju lokum, choć najbardziej lubi przytulne mieszkania, najlepiej pełne zabawek. Chwyta za serce miłośników kotów perskich, którzy chcieliby uniknąć kłopotów z pielęgnacją długiej sierści!"
kot,"Cóż można powiedzieć o tak szczególnym wyglądzie? Jego futerko do tego stopnia przypomina owcze runo, że można pomyśleć, iż to stworzenie pochodzi ze skrzyżowania kota z owieczką. Podobnie jak kot laperm, niemiecki rex jest wynikiem nagłej genetycznej mutacji. Oczywiście należy do rodziny ras typu rex, więc ze względu na duże podobieństwo futra wszystkich przedstawicieli tej grupy, dla mniej doświadczonego oka, odróżnienie go od ras cornish, devon lub laperm może być bardzo trudne. Różnica dotyczy głównie włosa okrywowego. Według francuskiej organizacji felinologicznej LOOF, german rex pod względem morfologii bardzo przypomina kota europejskiego krótkowłosego. Krótko mówiąc, ten kot jest zwyczajnie przepiękny i choć nieczęsto można go spotkać, kiedyś niewątpliwie zyska na popularności."
kot,"Havana Brown to elegancki i pełen gracji domowy kot o pięknej, lśniącej i delikatnej szacie w kolorze głębokiego mahoniu. Nazwa rasy bez wątpienia wywodzi się od rasy królika o futrze w dokładnie takiej samej maści, albo została zainspirowana barwą słynnych hawańskich cygar. Hawańczyk jest towarzyski, czuły i inteligentny."
kot,"Jego nazwa wywodzi się od rasy domowego królika o identycznej szacie. Kot himalajski jest jednak po prostu persem ze znaczeniami typu syjamskiego. Jest szczególnie ceniony po drugiej stronie Atlantyku, gdzie uważa się go za odrębną rasę. Kraje europejskie natomiast od lat osiemdziesiątych klasyfikują go jako odmianę kota perskiego. Połączenie genów ras perskiej i syjamskiej sprawia, że himalajczyk jest kotem nie tylko łagodnym i czułym, ale też towarzyskim i wesołym."
kot,"Smukła sylwetka oraz lśniące, jedwabiste futro nadają temu pięknemu kotu wyrafinowany wygląd. Bardzo łatwo znaleźć się pod urokiem jego delikatnego, czystego i intensywnego spojrzenia. Wygląda na wątłe zwierzę, ale jego mięśnie są jędrne i elastyczne. Pod względem aparycji nie ma sobie równych, może za wyjątkiem swojego „brata”, kota orientalnego. W przeciwieństwie do urody, miauczenie jawajczyka jest zaskakująco nieprzyjemne. Mówiąc ogólnie, jest po prostu bardzo głośne i niemelodyjne."
kot,"Smukłe koty o długiej, falowanej sierści naprawdę istnieją! Oto półdługowłosa odmiana reksa kornwalijskiego. Reks kalifornijski to przykuwający uwagę i wyjątkowy kot, który intryguje swą niepowtarzalnością i rzadkością. Ma niezwykle miękkie futerko o bardzo wielu maściach, ale najbardziej ujmuje delikatnymi loczkami, które przywodzą na myśl fryzury z okresu szalonych lat dwudziestych."
kot,"Nazwa rasy wywodzi się od regionu, z którego pochodzi, oraz ciemnych, okrągłych plamek upierzenia charakterystycznych dla niektórych ptaków. Ten kot o dzikim wyglądzie jest niezwykle czuły i bardzo przywiązuje się do opiekunów. Jego wigor i umiejętność wykonywania niesamowitych skoków są imponujące. Uwielbia zabawę, przez co jest idealnym towarzyszem rodzinnego życia."
kot,"Co można powiedzieć o idealnej sylwetce kota orientalnego? Ta chudzina jest tak pełna wdzięku, że nie da się nie zwrócić na nią uwagi. To kot smukły, wiotki i elegancki, zarówno w ruchach, jak i zachowaniu. Bardzo długo uważany za niepełnowartościowego syjama i traktowany przez hodowców z pobłażaniem. Tworzy jednak wyraźnie odmienną rasę, między innymi ze względu na oczy, które nie są niebieskie, ale także przez brak ciemniejszych zakończeń łap i ogona jak u kota syjamskiego."
kot,"Bez wątpienia kot perski jest najbardziej znaną i jedną z najpopularniejszych ras kota długowłosego. Puchata chmurka, arystokratyczna zarówno pod względem wyglądu, jak i zachowania, która od ponad trzystu lat stanowi obiekt marzeń dorosłych i dzieci. Rasa, którą znamy dzisiaj, powstała w wyniku drobiazgowej selekcji, całkowicie kontrolowanej przez hodowców, mającej na celu uzyskanie konkretnych cech. Dlatego też kot perski nie jest kotem, który przeżyłby samodzielnie na wolności. Zdecydowanie potrzebuje człowieka – wymaga bowiem codziennej opieki i szczególnej uwagi ze strony właściciela."
kot,"Rasa zawdzięcza nazwę swojemu jakże wyjątkowemu umaszczeniu. To niezwykle spokojne zwierzę jest jedną z najbardziej cenionych odmian kota perskiego. W XVIII wieku pewien szynszylowy pers został nawet zabalsamowany i wystawiony w londyńskim Muzeum Historii Naturalnej w dzielnicy South Kensington. I rzeczywiście, jego lśniącym szmaragdowym oczom trudno się oprzeć, tak samo jak delikatnej i jedwabistej sierści o srebrzystych i złocistych refleksach."
kot,"Ten elegancki kot o ciemnoniebieskiej, jakby przyprószonej srebrnym pyłem szacie, jest wielbicielem pieszczot. Ze względu na spokojny i cichy temperament, kot rosyjski niebieski to idealny towarzysz dla opiekuna, który poświęci mu czas i zapewni spokojny dom. Życie w dynamicznym i głośnym otoczeniu źle nie niego wpływa."
kot,"Koty safari są hybrydami i na świecie żyje ich tylko około siedemdziesięciu sztuk. Powstały ze skrzyżowania kota domowego z żyjącym w naturze i pochodzącym z Boliwii kotem argentyńskim (ang. Geoffrey’s Cat). To zwierzęta tajemnicze, słabo poznane i fascynujące…"
kot,"Zasadniczo somalijczyk to długowłosy kot abisyński. Obie rasy mają wspólne wszystkie cechy, za wyjątkiem długości szaty. Pół-płowy, pół-lisi kot somalijski wyróżnia się dzikim umaszczeniem, ale również dość nieokrzesanym temperamentem!"
kot,"Rasa kot syberyjski wywodzi się z Rosji. To duże zwierzęta, które potrafiły dostosować się do ciężkich warunków klimatycznych panujących na południu Syberii. Stąd też nazwa rasy. Syberyjczyk jest krągły, a jego futro w zimie staje się znacznie gęstsze. Miłośnikom dużych półdługowłosych kotów radzimy zwrócić uwagę na tę rasę!"
kot,"Pod względem elegancji kot syjamski nie ma sobie równych. Często określa się go mianem „księcia pośród kotów”. Elegancki chód, trójkątny pyszczek i duże spiczaste uszy nadają mu wdzięku. W jego intensywnie niebieskim spojrzeniu można się wręcz zatracić… Podczas gdy wdzięk jest jego zaletą, syjam ma też pewien słaby punkt, który ujawnia się szczególnie wówczas, gdy kot otwiera pyszczek, żeby się odezwać. W każdym razie niektórzy tak uważają. Głos syjama jest ochrypły i niemelodyjny. Jedno jest pewne – nie przypomina miauczenia żadnego innego kota, przez co nie da się nie zwrócić na nie uwagi. O ile nie jesteśmy nim oczarowani – i nie zapewnimy mu odpowiedniej ilości uwagi – jego głos może nas doprowadzić do szału!"
kot,"Ten pochodzący ze Szkocji kot słynie z pewnej charakterystycznej cechy. Otóż z powodu spontanicznej genetycznej mutacji, jego uszy są „złóżone” ku przodowi. Stąd też nazwa rasy - „Scottish” (szkocki) i ”Fold” (złamany, złożony). Ma zaokrąglone ciało, delikatne i puchate futerko, a okrągłą głowę zdobią duże, jakby zdziwione oczy, przez co fold przypomina pluszowego misia."
kot,"Kot tonkijski powstał w wyniku skrzyżowania rasy syjamskiej z burmańską. W rezultacie kot ten ma cechy pośrednie między cechami obu tych ras. Jest elegancki, muskularny, a także energiczny, co czyni go wspaniałym towarzyszem zabaw. Gęsta i lśniąca sierść występuje w wielu różnych typach umaszczenia."
kot,"LaPerm to amerykańska rasa kotów o kręconej sierści. Odkryto ją, gdy na pewnej farmie na świat przyszedł kociak o nietypowym futerku, co pozwala stwierdzić, że mutacja odpowiedzialna za nietypową fakturę jego okrywy włosowej powstała w sposób naturalny. Mimo że rasa jest w Europie mało znana, warto dowiedzieć się o niej więcej."
kot,"Kot maine coon jest gigantem wśród kotów domowych! To prawdziwy koci olbrzym – wielki, silny i mocno zbudowany. Ze względu na swe gęste futro, pokaźne rozmiary i pędzelki na uszach może przypominać rysia – zwłaszcza odmiany brązowe tabby. I mimo że nie do końca wiadomo, skąd maine coon pochodzi, w szerokich kręgach uważa się go za pierwszą rasę amerykańską. Jest energiczny i miły, co czyni go niezrównanym towarzyszem życia! Nie bez przyczyny wiele rodzin, które żyją z tymi wielkimi kocimi miśkami pod jednym dachem, dobrotliwie nazywa je łagodnymi olbrzymami."
kot,"Manx to rzadki i wyjątkowy kot, a jego niezwykłość przejawia się brakiem ogona! Nieobecność tej części ciała jest wynikiem genetycznej mutacji, najprawdopodobniej wywołanej wysokim stopniem pokrewieństwa kociej populacji wyspy Man, gdzie rasa narodziła się kilkaset lat temu. Zmutowany gen skrócił manksom ogon, ale u każdego osobnika w innym stopniu. Niektóre manksy są w pełni bezogonowe, zaś inne mają ogon szczątkowy lub niekiedy nawet długi. Niezależnie od tego, czy uważamy je za małe cudeńka, czy genetyczne dziwolągi, manx jest znaną rasą, a my nie mamy wątpliwości, że to ze względu na ich cudowny charakter."
kot,"Koty rasy munchkin są szybkie i zwinne. Bez problemu wcisną się w każdy kąt i szczelinę. Specyficzna budowa ciała nie przeszkadza im być zadziwiająco sprawnymi na zakrętach. Mimo niewielkich rozmiarów te małe radosne kocie kulki są niemal tak samo sprawne jak inne koty. Krótkie łapki w żaden sposób ich nie ograniczają – mimo że podczas chodzenia koty te nieraz szorują brzuchem o ziemię. Są mniej skoczne niż koty innych ras, ale jeśli nie uda im się doskoczyć do celu za jednym razem, bez problemu znajdą sposób, żeby dostać się tam inną drogą. A czy wiedzieliście, że swoją nazwę rasa ta zawdzięcza „Czarnoksiężnikowi z Krainy Oz”? W książce właśnie tak nazywał się lud bardzo małych ludzi."
kot,"Nebelung jest bliskim krewnym kota rosyjskiego niebieskiego. Obie rasy mają podobną sylwetkę, charakter oraz przede wszystkim przepiękną sierść w kolorze niebieskim, ze srebrzystymi refleksami. Koty te różnią się jedynie długością włosa. Półdługie, jedwabiste futro nebelunga ma tę szczególną cechę, że się nie kołtuni. To elegancki i czuły kot, który bardzo ceni sobie towarzystwo człowieka. Ale choć dobrowolnie uczestniczy w życiu rodziny, lubi przebywać w spokojnym otoczeniu."
kot,"„Norsk Skogkatt” po norwesku dosłownie oznacza „kota z lasów północy”. Nazwa ta bardzo do norwega pasuje, bowiem jest to przepiękne, a jednocześnie dostosowane do trudnych warunków życia stworzenie. Norweg to mocne i silne zwierzę ukształtowane przez zimny i surowy klimat północy. Rasa ta jest naturalna – człowiek nie miał udziału w jej powstawaniu, czego dowodzi brak pokrewieństwa kotów norweskich z kotami jakiejkolwiek innej rasy. Jego cechy, począwszy od wspaniałego futra i mocnej budowy ciała, a skończywszy na zdolnościach łowieckich oraz wrodzonej umiejętności adaptacji, sprawiają, że jest niezwykle popularny. A na dodatek ma cudowny charakter!"
kot,"Nazwa rasy pochodzi od ocelota, dużego i dzikiego kota, choć ocicat nie jest z nim w żaden sposób spokrewniony. Wymyśliła ją hodowczyni, która uznała, że jej kot umaszczeniem przypomina właśnie ocelota. Elegancki oci jest niezwykle przyjemnym we współżyciu mruczkiem, który z łatwością dostosowuje się do życia pod dachem, w przestrzeni urządzonej zgodnie z jego potrzebami."
kot,"Mały wulkan energii, przylepa i gaduła w jednym. Ten rosyjski kot wie, jak podbić ludzkie serca. Orientalny pyszczek i prawie całkowity brak futerka powodują, że jest to zwierzak intrygujący i nietuzinkowy!"
kot,"Istnieje legenda na temat pochodzenia kotów rasy pixie-bob. Wieść niesie, że samce rysiów rudych spółkowały z żyjącymi na farmach domowymi kotkami... Miało to dać początek nowej rasie. Pomimo bezsprzecznego podobieństwa do rysia rudego, genetyczne badania nie wykazały żadnego markera wskazującego na pokrewieństwo tych dwóch kotów. Bez wątpienia natomiast pixie-bob jest uroczy i ma niespotykaną prezencję. Masywne ciało, uszy zwieńczone pędzelkami, krótki ogon (przeciętnie długości około 5 cm), a niekiedy również dodatkowe palce (to jedyna rasa, u której dopuszczalna jest polidaktylia) sprawiają, że jest on wyjątkowym i wyróżniającym się kotem."
kot,"Kot ragamuffin nie ma absolutnie żadnego związku z nazwą swojej rasy, która po angielsku oznacza młodą osobę, z reguły dziecko, zaniedbane i biednie ubrane. Tymczasem kot nie ma z tym nic wspólnego! To wspaniała i elegancka rasa, która zaskakuje imponującymi rozmiarami i wyrafinowanym wyglądem. Ragamuffin jest potomkiem ragdolla, po którym odziedziczył łagodność, spokój i przede wszystkim czułość…"
kot,"Łagodność i elegancja to dwie główne cechy, które charakteryzują tego imponującego kota o intensywnie niebieskich oczach i pogodnym wyglądzie. Posiada on wyjątkową cechę – gdy bierzemy go na ręce, całkowicie się rozluźnia i staje się „wiotki”, co leży u źródła nazwy tej rasy – „ragdoll” po angielsku oznacza szmacianą lalkę."
kot,"Kot savannah jest rasą hybrydową, która pochodzi ze skrzyżowania kota domowego z afrykańskim serwalem. Ten wysportowany i pełen gracji kot ma w sobie charakterystyczny urok swoich dzikich przodków."
kot,"Rasa różni się od Devon rexa czy Cornish rexa charakterystycznymi kędziorkami, na dodatek selkirk ma znacznie więcej sierści niż inne reksy. Jego futro nie jest też takie samo jak u kota LaPerm, bo sierść selkirka jest gęstsza, a loczki przypominają owcze runo. Nie bez powodu we Francji nazywa się go „kotem owcą”."
kot,"Na temat pochodzenia tej rasy krążyło wiele plotek. Mówiło się, że jest wynikiem wątpliwych eksperymentów genetycznych, a nawet ofiarą radioaktywnego promieniowania elektrowni w Czarnobylu… W rzeczywistości brak owłosienie sfinksa jest spowodowany genetyczną mutacją. Rasa zawdzięcza nazwę podobieństwu do posągu egipskiego sfinksa. Jak widać, nagość jest jego główną charakterystyczną cechą, ale oczy w kształcie cytryny, olbrzymie uszy i liczne fałdy skórne też nie pozostawią nikogo obojętnym. Ta jakże niezwykła uroda może się wydać niezwykle interesująca lub wręcz odpychająca…"
kot,"Na tego niedużego kota z niewielką główką i ogromnymi okrągłymi oczami, nie da się nie zwrócić uwagi. Mały anielski pyszczek nikogo nie pozostawi obojętnym. Singapura to najmniejsza rasa kota na świecie, ale uwaga, niewielkie rozmiary nie mają żadnego wpływu na jego wielką osobowość! Połyskujące futerko przypomina sierść kota abisyńskiego. To kot o wyglądzie wiecznego kociaka, który uwodzi od pierwszego wejrzenia!"
kot,"Snowshoe to inspirowana epoką wiktoriańską, amerykańska rasa kotów o białych łapkach, które przywodzą na myśl rakiety śnieżne. Stąd też nazwa („snow” ang. „śnieg” i „shoe” „but”). Jest rasą dość rzadko spotykaną, ale z roku na rok zyskuje na popularności, ponieważ jej przedstawiciele są niezwykle miłymi kocimi kompanami. Gadatliwe i ujmujące mruczki, świetnie odnajdują się w życiu rodzinnym. A gdy mają jakiś cel, potrafią go osiągnąć w białych rękawiczkach!"
kot,"Kot sokoke, inaczej zwany afrykańskim kotem krótkowłosym, swoją nazwę zawdzięcza kenijskiemu lasowi Sokoke, z którego pochodzi. African Shorthair w środowisku naturalnym mieszka w koronach drzew i jest bardzo rzadką rasą, co stanowi kolejną egzotyczną cechę, poza dzikim wyglądem i smukłą, marmurkową sylwetką. Żwawy, szybki, mistrz wspinaczki. Do szczęścia potrzebuje drzew i dużych otwartych przestrzeni."
kot,"Pochodzenie tej rasy jest dość niejasne, ale możliwe, że święty kot birmański wywodzi się z Francji. Jego półdługa, jedwabista szata ma tę wielką zaletę, że się nie plącze. Birmańczyk większość swojego czasu poświęca na pieszczoty z opiekunem, za którym chodzi jak cień. Jest bardzo towarzyski i ma dobry kontakt z ludźmi i zwierzętami w każdym wieku."
kot,"Jest dokładnie tak, jak wskazuje nazwa rasy – kot tajski pochodzi z Tajlandii. Ze względu na głowę w kształcie delikatnego klina, jasny tułów i ciemniejsze znaczenia na masce, uszach, łapkach i ogonie przypomina kota syjamskiego. Można wręcz powiedzieć, że to przodek syjamów, tak bowiem wyglądały koty syjamskie jeszcze kilkadziesiąt lat temu. Kot tajski to powrót do syjamów o nieco pełniejszych kształtach. I podobnie jak syjamy, tak i taj jest kotem bardzo rozmownym, wrażliwym i niezwykle przywiązanym do opiekunów. Może wykazywać cechy zaborcze i wymagać stałej uwagi. Ujmuje inteligencją i posłuszeństwem. Niemniej jednak trzeba umieć sobie z nim radzić, bo w przeciwnym wypadku w mgnieniu oka nas sobie podporządkuje!"
kot,"Tiffanie jest dosyć rzadko spotykaną rasą pochodzącą z Wielkiej Brytanii. To długowłosa odmiana kota burmskiego w typie europejskim. Tiffanie ma półdługą szatę i elegancką sylwetkę. Łączy cechy spokojnego i statecznego persa ze zwinnością kota burmskiego."
kot,"Toyger to nowa rasa, która wciąż się rozwija, a jej przedstawiciele z wyglądu bardzo przypominają miniaturowego tygrysa. Kot toyger ma mocne ciało i wyraźne ciemne pręgi na dyniowym tle głównej maści, oraz długi, nisko zwieszony ogon ozdobiony równie ciemnymi obrączkami. Podobnie jak duże dzikie koty, porusza się chwiejnym krokiem. Mimo to jest miłym i czułym mruczkiem, który lubi pobrykać, ale jednocześnie jest zrównoważony i bez problemu dostosowuje się do zmian."
kot,"Kot turecki van jest wyjątkowy pod wieloma względami. Jego śnieżnobiała szata, z kolorowymi plamami jedynie na głowie i ogonie, zmienia długość wraz z porami roku. Gęste i nieprzemakalne futro chroni go przed złą pogodą i ciężkimi warunkami klimatycznymi górskich rejonów Turcji, skąd pochodzi. Pomimo wrodzonej elegancji, turecki van jest bardziej poszukiwaczem przygód, niż salonowym lwem."
kot,"Nazwa rasy wywodzi się od stanu USA, z którego pochodzi, czyli Nowego Yorku. Ponieważ kot york jest ciemnobrunatny, jego maść została zakwalifikowana jako czekoladowa. Pierwszego kociaka odkryto przypadkiem w miocie kociąt pochodzących od pary półdługowłosych dachowców o umaszczeniach dalece odbiegających od maści brunatnej czy czekoladowej."
